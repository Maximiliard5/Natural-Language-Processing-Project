[
    {
        "Text": "\n\nGeorge Bacovia\n\n\n\n\nAlb\n\n\n\nOrchestra începu cu-o indignare gratioasă.\nSalonul alb visa cu roze albe --\nUn vals de voaluri albe ...\nSpatiu, infinit, de o tristete armonioasă ...\n\nÎn aurora plină de vioare,\nBalul alb s-a resfirat pe întinsele cărări --\nCântau clare sărutări ...\nLarg, miniatură de vremuri viitoare ...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nAltfel\n\n\n\nOmul începuse să vorbească singur...\nȘi totul se mișca în umbre trecătoare -\nUn cer de plumb de-a pururea domnea,\nIar creierul ardea ca flacăra de soare.\n\nNimic. Pustiul tot mai larg părea...\nȘi-n noaptea lui amară tăcuse orice cânt, -\nȘi-nvinețit de gânduri, cu fruntea în pământ,\nOmul începuse să vorbească singur...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nAmurg\n\n\n\nPe seară, la geamuri, un nour violet si de aramă,\nPe drum, l-aceeasi oră, se târâie un lant de fier,\nSi coincidente aranjate pe-o tristă gamă --\nAzi iar mi-i frică... si cred, si sper...\n\nO zi fără anotimp si ordine militară, \nSi prin vecini s-aud mici pregătiri de masă,\nÎnsă produsele au început să dispară --\nSi multi au plecat, si noapte se lasă.\n\nCu totii spun că bine le-a făcut\nSau că un geniu se va naste --\nIat studiul creste cu tactul tăcut...\nO fiintă supremă, dintre noi, ne cunoaste.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nAmurg violet\n\n\n\n      Amurg de toamnă violet ...\nDoi plopi, în fund, apar în siluete\n-- Apostoli în odăjdii violete --\n      Orasul e tot violet.\n\n      Amurg de toamnă violet ...\nPe drum e-o lume lenesă, cochetă;\nMultimea toată pare violetă,\n      Orasul tot e violet.\n\n      Amurg de toamnă violet ...\nDin turn, pe câmp, văd voievozi cu plete;\nStrăbunii trec în pâlcuri violete,\n      Orasul tot e violet.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nBelșug\n\nCulori și fum de toamnă, plâns de poet,\nApa e rece, frunzele plouă -\nVorbește încet, pășește încet,\nCă totul cade cu o jale nouă.\n\nVinul, și mierea, și grâul tot\nLe-au strâns, pe grabă, cine-a putut...\nTuse, și plânset visele scot,\nDu-te, oriunde, frunză de lut...\n\nȘi-o păsărică în grădina brumată,\nÎn liniștea rece, a iarnă-a făcut -\nAm strănutat pe o stradă curată,\nFrunzele toate încă n-au căzut.\n\nA fost odată... va fi odată...\nNu spune zarea, dar spune omul -\nNumai acuma e niciodată...\nAdânc, prezentul, închide tomul...\n\nMă duc, tot acolo, în marea clădire,\nE ora, de la care rămân închis -\nO emoție... o amorțire...\nE toamnă... mi-au dat de scris...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nBoemă\n\n\n\nSe așeza să ningă -\nNingea.\nDoream,\nSunt ani de-atunci,\nSă te-ntâlnesc\nLa sfârșit de stradă\nCe dă în câmp.\nÎmi părea\nCă tu ești mai frumoasă\nIarna.\n\nDoar corbii spuneau\nCă stai acasă\nCu vreun prieten.\nReintram în târg.\nZăpada licărea\nElectric\nPe fereastra ta.\nSe ducea o noapte.\nCiteam\nCa în nopți de iarnă.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nContrast\n\nFemeie - mască de culori,\nCocotă plină de rafinării -\nTu, care țipi la desfrânări târzii,\nPe visători, cu greu, îi înfiori...\n\nOh, sunt fecioare cu obrazul pal,\nModele albe de forme fine -\nȘi singure dorm, albe, și senine\nÎn albele crivate de cristal...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nCuptor\n\n\n\nSunt cativa morti în oras, iubito,\nChiar pentru asta am venit să-ti spun;\nPe catafalc, de caldura-n oras,\nIncet, cadavrele se descompun.\n\nCei vii se misca si ei descompusi,\nCu lutul de caldura asudat;\nE miros de cadavre, iubito,\nSi azi, chiar sanul tau e mai lasat.\n\nToarna pe covoare parfume tari,\nAdu roze pe tine să le pun;\nSunt cativa morti în oras, iubito,\nSi-ncet, cadavrele se descompun...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nCrize\n\nTristă, după un copac, pe câmp\nStă luna palidă, pustie -\nDe vânt se clatină copacul -\nȘi simt fiori de nebunie.\n\nO umbră mormăind pășește...\nE om... atât, și e destul...\nȘi-acum ne-om gâtui tovarăși:\nEl - om flămând, eu - om sătul.\n\nDar vezi... m-a ocolit acuma...\nEl s-a temut mai mult, mai mult, - săracul...\nPe luna palidă, pustie,\nDe vânt se clatină copacul...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nDecembre\n\n\n\n\n\nTe uită cum ninge decembre...\nSpre geamuri, iubito, privește -\nMai spune s-aducă jăratec\nȘi focul s-aud cum trosnește.\n\nȘi mână fotoliul spre sobă,\nLa horn să ascult vijelia,\nSau zilele mele - totuna -\nAș vrea să le-nvăț simfonia.\n\nMai spune s-aducă și ceaiul,\nȘi vino și tu mai aproape, -\nCitește-mi ceva de la poluri,\nȘi ningă... zăpada ne-ngroape.\n\nCe cald e aicea la tine,\nȘi toate din casă mi-s sfinte, -\nTe uită cum ninge decembre...\nNu râde... citește nainte.\n\nE ziuă și ce întuneric...\nMai spune s-aducă și lampa -\nTe uită, zăpada-i cât gardul,\nȘi-a prins promoroacă și clampa.\n\nEu nu mă mai duc azi acasă...\nPotop e-napoi și nainte,\nTe uită cum ninge decembre...\nNu râde... citește nainte.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nDecor\n\n\n\nCopacii albi, copacii negri\nStau goi în parcul solitar\nDecor de doliu funerar ...\nCopacii albi, copacii negri.\n\nÎn parc regretele plâng iar ...\n\nCu pene albe, pene negre\no pasăre cu glas amar\nStrăbate parcul secular ...\nCu pene albe, pene negre ...\n\nÎn parc fantomele apar ...\n\nSi frunze albe, frunze negre;\nCopacii albi, copacii negri;\nSi pene albe, pene negre,\nDecor de doliu funerar ...\n\nÎn parc ninsoarea cade rar ...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nDemult\n\nTrecând pe strada ta,\nPe care nimeni n-o mai știe -\nAl nopții foșnet evoca:\n- Filosofie!\n\nÎncet, un paznic fluiera\nPoema-atâta de târzie...\nPustiul nopții evoca:\n- Filosofie!\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nDialog de iarnă\n\n\n\nFereastra e-o poemă de plumb si de scântei,\nOrasul adoarme troienit.\nMult mai târziu de miezul noptii sunt orele trecute...\nÎn haosul vietii nici noi nu ne-am găsit...\nO, vino, cel putin, acum, prin fortele necunoscute;\n-- Să viu ?\n-- Oh ! mi-i frică...\n-- Vezi !\n-- Hai !\n-- Am venit ;\n-- Unde ?\n-- Lângă tine ;\n-- Plâng...\n-- Plâng...\n-- Taci...\n-- Hai...\n-- Hai ;\n-- În infinit...\n-- În infinit ;\n-- Cântă...\n-- Vis ;\n-- Da...\n-- Nu.\n-- Nu...\n-- Minus ;\n-- Minus...\n-- Plus ;\n-- Plus...\n-- Armonie.\n-- Armonie...\n-- Când ?\n-- Când...\n-- Poate ;\n-- Poate...\n-- Of !\n\nFereastra e-o poemă de plumb, si de scântei.\nO zi de promoroacă în cameră pătrunde...\nSirenele de muncă vibrează, plângător ;\nOrasul e-un ghetar de fum, de clopotei,\nSi de fior...\n-- Unde... Unde ? !\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nDies irae\n\n\n\nCât de străin sunt de țara mea\nȘi nici un dor nu mi-a rămas -\nGând rău și-ntunecat\nÎnchide al dreptății glas.\n\nVa fi târziu în ziua-aceea...\nȘi bântuie în calea mea\nTăceri de vremi, sinistra foame!\nSau cântece ce plâng mereu:\n- Grăbește nu mai aștepta!\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nDin urmă\n\n\n\nPoezie, poezie...\nGalben, plumb, violet...\nSi strada goală...\nOri asteptări târzii,\nSi parcuri înghetate...\nPoet, si solitar...\nGlaben, plumb, violet.\nOdaia goală...\nSi nopti târzii...\nÎndoiliat parfum\nSi secular...\nPe vesnicie....\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nDupă-amiază caldă\n\n\n\nCăci Dumnezeu\nMi-a dat să scriu\nAceste rânduri.\nCredeam,\nNumai să privesc.\nLe public,\nȘi poate,\nDin umbra unei terase,\nÎntr-o după-amiază\nTăcută, cu soare,\nVa trece o pasăre,\nDeparte,\nCa printr-un parc...\nGândește-te atunci\nLa fastuosul basm.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nEcou de romanță\n\nS-a dus albastrul cer senin\nȘi primăvara s-a sfârșit -\nTe-am așteptat în lung suspin,\nTu, n-ai venit!\n\nȘi vara, și nopțile ei,\nS-a dus, și câmpu-i veștejit -\nTe-am așteptat pe lângă tei,\nTu, n-ai venit!\n\nTârziu, și toamna a plecat,\nFrunzișul tot e răvășit -\nPlângând, pe drumuri, te-am chemat,\nTu, n-ai venit!\n\nIar, mâini, cu-al iernii trist pustiu,\nDe mine-atunci nu vei mai ști -\nNu mai veni, e prea târziu,\nNu mai veni!\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nEcou de serenadă\n\nPansele negre, catifelate\nPe marmora albă s-au veștejit,\nȘi-n tainice note s-au irosit\nParfume triste, îndoliate.\n\nEu singur, cu umbra, iar am venit,\nO, statui triste și dărâmate, -\nPansele negre, catifelate,\nVise, ah, vise, aici, au murit.\n\nÎn haine negre, întunecate,\nEu plâng în parcul de mult părăsit...\nȘi-a mea serenadă s-a rătăcit\nÎn note grele, și blestemate...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nEgo\n\n\n\nTot mai tăcut si singur\nÎn lumea mea pustie --\nSi tot mai mult m-apasă\nO grea mizantropie.\n\nDin tot ce scriu, iubito,\nReiese-atât de bine --\nAceeasi nepăsare \nDe oameni, si de tine.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nEpitaf\n\n\n\n\"Aici sunt eu\nUn solitar,\nCe-a râs amar \nSi-a plâns mereu.\n\nU-al meu aspect \nFăcea să mor\nCăci tuturor\nPăream suspect.\"\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nEstetic urban\n\n\n\nOrașul seara...\nȘantiere în repaos.\nȘi firme scrise\nDin becuri înstelate.\n\nOrașul seara...\nPe o piață\nCu sclipiri de fier\nClaxon, armonic, a sunat.\n\nFoburgul\nCu bachice dorinți,\nȘi cugetări\nDe opere văzute.\n\nOrașul, seara...\nDin statica uitării, -\nDestul frumos,\nDestul departe.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nFeude\n\nRoz\nGalben\nAlb\nVerde\nCenușiu\nCovoare\nPeisagii din zări:\nÎmpăratul alb,\nÎmpăratul negru,\nBogății grase\nÎntr-un ascuns departe,\nUtopii\nMiragii\nDupă urbane ziduri:\nFăuriri mintale.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nFinis\n\n\n\nCadavrul impozant pe catafalcul falnic,\nSub gaza de argint visa în astă sală...\nIar sânul ei pierdut în mortuara gală --\nPe veci oprit înmărmurise falnic.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nFrig\n\nSunt lângă un gard rupt,\nȘi vântul bate cu frunze ude -\nSunt mai urât, sunt supt,\nFrigul începe sticla s-o asude.\n\nPe strada aplecată la vale\nE-o toamnă ca o poezie veche -\nVântul împinge fusta femeilor în cale,\nCu una din ele nu mai putem fi o pereche.\n\nToamna rupe afișe și flori,\nE mai trist departe-n prăpăstii -\nSă faceți foc pe zi de mai multe ori;\nO, trebuie să fie trist departe-n prăpăstii...\nFulgi de zăpadă rătăcitori...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nFurtună\n\n\n\nPrin codrii Bacăului\nVâjâie vântul\nȘi-ntunecă lumea\nUn cer ca pământul\nȘi codru pe codru\nSe umple de clocot,\nIar toamna în hohot\nLe cântă prohodul...\nȘi parcă mă cheamă,\nDe crengi atârnând,\nAvesalomi gemând\nCu plete-ncâlcite...\nDe spaimă mă prind\nPriviri rătăcite,\nȘi mintea, de zgomot,\nNimic nu înțelege...\nȘi-aș vrea ca să mor\nCa Romulus rege,\nUitat, legendar...\nCuprins de-o furtună,\nPierdut să dispar\nPrin codrii Bacăului...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nGaudeamus\n\n\n\nZădarnic flaute cântă\nÎn aste zile păgâne -\nLa vânt s-au dus aspirații,\nNimic nu rămâne...\n\nÎn vânt și uitare tot stând,\nCu zile grele, stăpâne -\nOricine, orice au trăit,\nNimic nu rămâne...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nGlossă\n\nPrivește savant\nCu inima beată\nDe iubire\nNatura-i statică.\n\nAmorul renaște,\nCu focul de vară,\nCu diamante\nDe iarnă.\n\nMetempsihoză,\nMetamorfoză,\nȘi câte încă.\n\nLa revedere,\nSau la adio.\nPrivește savant.\n\nDacă nu-i\nCu cine vorbi,\nSe scrie.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nGri\n\n\n\nPlâns de cobe pe la geamuri se opri,\nȘi pe lume plumb de iarnă s-a lăsat;\n„I-auzi corbii!“ - mi-am zis singur... și-am oftat;\nIar în zarea grea de plumb\nNinge gri.\n\nCa și zarea, gândul meu se înnegri...\nȘi de lume tot mai singur, mai barbar, -\nTrist, cu-o pană mătur vatra, solitar...\nIar în zarea grea de plumb\nNinge gri.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nIdei\n\nI\n\nCântec, deasupra cetății,\nÎmbătrânire?!\nEternității i-am zis:\nLa muzica asta frumoasă,\nSunt lipsuri\nÎn sângele meu.\nÎngeri, deasupra cetății,\nEmotive,\nDespre ceva mai nou?!\nTelegraf,\nTelefon din sfere...\nSunt lipsuri\nÎn sângele meu.\n\nII\n\nVisări de mult mocnite\nDe nu cumva\nMi-am pierdut Umbra\nÎntre normal,\nȘi ispite.\nUn vin,\nOricât de-alinător,\nExcludă-acest fatal:\nContract\nCu răul Negustor.\n\nIII\n\nCând ore libere\nSună\nDin vechi acordeon\nDe-a zilelor bravade...\nRelativ,\nPardon.\nCând ore libere\nSună\nUitări și abandon,\nDe-a lumii baricade...\nRelativ,\nPardon.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nImn\n\n\n\nCrengi subțiri cu flori albe...\nSpre mai sus\nMă ridică din erori\nIdealuri ce-au apus...\nCu flori roze crengi subțiri...\nIsus!\nFlori pe zări, în iarbă flori...\nSpre mai sus\nAm trăit de mii de ori...\nE destul că tu te-ai dus...\nFlori pe zări, în iarbă flori...\nIsus!\n\nSă dorm...\nSă dorm, din ce în ce murind\nDeși oriunde e o reînviere...\nIată, sunt goale\nDumbrăvile sacre -\nPoetul a plecat.\nȘi dacă tu mai cauți,\nPășind prin tăinuitul izvor,\nPe mine nu mă vezi -\nPoetul a plecat...\nSă dorm...\nSă dorm, din ce în ce murind\nDeși, oriunde, e o reînviere...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nÎn fericire\n\nSunt clipe când toate le am...\nTăcute, duioase psihoze -\nFrumoase povești ca visuri de roze...\nMomente când toate le am.\n\nIată, sunt clipe când toate le am...\nViața se duce-n șir de cuvinte -\nUn cântec de mult... înainte...\nMomente când toate le am...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nÎn parc\n\nAcum, stă parcul devastat, fatal,\nMâncat de cancer și ftizie,\nPătat de roșu carne-vie -\nAcum, se-nșiră scene de spital.\n\nAtunci, râdea,\nBăteau aripi de veselie;\nParfum, polen și histerie, -\nAtunci, în parc, și ea venea.\n\nAcum, cad foi de sânge-n parcul gol,\nPe albe statui feminine;\nPe alb model de forme fine,\nAcum, se-nșiră scene de viol...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nLacustra\n\n\n\nDe-atitea nopti aud plouind,\nAud materia plingind...\nSint singur, si mă duce un gând\nSpre locuintele lacustre.\n\nSi parca dorm pe scinduri ude,\nIn spate mă izbeste-un val --\nTresar prin somn si mi se pare\nCa n-am tras podul de la mal.\n\nUn gol istoric se intinde,\nPe-acelasi vremuri mă gasesc...\nSi simt cum de atita ploaie\nPilotii grei se prabusesc.\n\nDe-atitea nopti aud plouind,\nTot tresarind, tot asteptind...\nSint singur, si mă duce-un gând\nSpre locuintele lacustre.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nLargo\n\n\n\nMuzica sonoriza orice atom...\nDor de tine, și de altă lume,\nDor...\nPlana:\nDurere fără nume\nPe om...\nToți se gândeau la viața lor,\nLa dispariția lor.\nMuzica sentimentaliza\nObositor, -\nDor de tine, și de altă lume,\nDor...\nMuzica sonoriza orice atom.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nLiceu\n\n\n\nLiceu, - cimitir\nAl tinereții mele -\nPedanți profesori\nȘi examene grele...\nȘi azi mă-nfiori\nLiceu, - cimitir\nAl tinereții mele!\n\nLiceu, - cimitir\nCu lungi coridoare -\nAzi nu mai sunt eu\nȘi mintea mă doare...\nNimic nu mai vreu -\nLiceu, - cimitir\nCu lungi coridoare...\n\nLiceu, - cimitir\nAl tinereții mele -\nÎn lume m-ai dat\nÎn vâltorile grele,\nAtât de blazat...\nLiceu, - cimitir\nAl tinereții mele!\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nMatinală\n\n\n\nAurora violetă\nPlouă rouă de culori -\nVenus, plină de fiori,\nPare-o vie violetă.\n\nBat la geamul tău încet,\nBat cu-o rază sângeroasă -\nVino, floare somnoroasă,\nCât pe zări e violet.\n\nPlâns de ape se repetă,\nÎncă totu-i adormit -\nCa în vise s-a pornit\nRoata morii - violetă.\n\nGol e-al sânului buchet,\nFloare goală, somnoroasă...\nTrist, cu roza sângeroasă,\nBat în geamul violet.\n\nAurora violetă\nSe pătează de culori -\nVenus, pală de fiori,\nPare-o stinsă violetă...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nMelancolie\n\nCe chiot, ce vaiet în toamnă...\nȘi codrul sălbatec vuiește -\nRăsună-n coclauri un bucium,\nȘi doina mai jalnic pornește.\n\n- Ascultă, tu, bine, iubito,\nNu plânge și nu-ți fie teamă -\nAscultă cum greu, din adâncuri,\nPământul la dânsul ne cheamă...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nMeridian\n\n\n\nSezonul verii s-a finit\nDe serenadele albastre...\nDe reverii ascunse-n astre...\n- Poema care s-a sfârșit.\nSezonul iernii s-a ivit\nDe cum ninsoarea-n geamuri bate...\nDe depărtările-nghețate...\n- Poema care a venit.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nMoină\n\n\n\nȘi toamna, și iarna\nCoboară-amândouă;\nȘi plouă, și ninge -\nȘi ninge, și plouă.\n\nȘi noaptea se lasă\nMurdară și goală;\nȘi galbeni trec bolnavi\nCopii de la școală.\n\nȘi-s umezi pereții,\nȘi-un frig mă cuprinde -\nCu cei din morminte\nUn gând mă deprinde...\n\nȘi toamna, și iarna\nCoboară-amândouă;\nȘi plouă, și ninge -\nȘi ninge, și plouă.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nMonosilab de toamnă\n\nToamna sună-n geam frunze de metal,\nVânt.\n\nÎn tăcerea grea, gând și animal\nFrânt.\n\nÎn odaie, trist sună lemnul mut:\nPoc.\n\nUmbre împrejur într-un gol, tăcut,\nLoc.\n\nÎn van peste foi, singur, un condei\nFrec.\n\nLampa plânge... anii tăi, anii mei\nTrec.\n\nSă mă las pe pat, ochii să-i închid,\nPot.\n\nÎn curând, încet va cădea în vid\nTot.\n\nO, va fi cândva altfel natural,\nBis.\n\nToamna sună-n geam frunze de metal,\nVis.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nNervi de primăvară\n\n\n\nPrimăvară...\nO pictură parfumată cu vibrări de violet.\nÎn vitrine, versuri de un nou poet,\nÎn oras, suspină un vals de fanfară.\n\nO lungă primăvară de visuri si păreri ...\n\nO lungă desertare zvoneste împrejur,\nE clar si numai soare.\nLa geamul unei fabrici o pală lucrătoare\nAruncă o privire în zarea de azur.\n\nO nouă primăvară pe vechile dureri ...\n\nApar din nou tăranii pe hăul de câmpie,\nÎn infinit pământul se simte tresăltând :\nVor fi acum de toate cum este orisicând,\nDar iar rămâne totul o lungă teorie.\n\nO, când va fi un cântec de alte primăveri ? ! ...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nNervi de toamnă\n\nE toamnă, e foșnet, e somn...\nCopacii, pe stradă, oftează;\nE tuse, e plânset, e gol...\nȘi-i frig, și burează.\n\nAmanții, mai bolnavi, mai triști,\nPe drumuri fac gesturi ciudate -\nIar frunze, de veșnicul somn,\nCad grele, udate.\n\nEu stau, și mă duc, și mă-ntorc,\nȘi-amanții profund mă-ntristează -\nÎmi vine să râd fără sens,\nȘi-i frig, și burează.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nNevroză\n\n\n\nAfară ninge prăpădind,\nIubita cântă la clavir, --\nSi târgul stă întunecat,\nDe parcă ninge-n cimitir.\n\nIubita cântă-un mars funebru,\niar eu nedumerit mă mir :\nDe ce să cânte-un mars funebru...\nSi ninge ca-ntr-un cimitir.\n\nEa plânge si-a cazut pe clape,\nSi geme greu ca în delir...\nÎn dezacord clavirul moare,\nSi ninge ca-ntr-un cimitir.\n\nSi plâng si eu si tremurând\nPe umeri pletele-i resfir...\nAfară târgul stă pustiu,\nSi ninge ca-ntr-un cimitir.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nNihil\n\n\n\nCe trist amor\nSă vrai,\nSă stai,\nCu cei ce mor.\n\nSi ce avânt\nSă treci, \nPe veci, \nÎntr-un mormânt.\n\nCe fără rost\nTrăind,\nGândind,\nDe n-ai fi fost.\n\nSi ce cuvânt...\nMister,\nÎn cer,\nSi pe pământ.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nNinge\n\n\n\nCând iar începe-a ninge\nMă simt de-un dor cuprins.\nMă văd, pe-un drum, departe,\nMergând, încet, și nins.\n\nSub streșină, cerdacul\nSe-ntunecă mâhnit;\nStă rezemată-o fată\nDe stâlpu-nzăpădit.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nNoapte\n\n\n\nSe-ntind bulevarde-n noapte de vară,\nPe arbori, electrică lumină -\nLa gară zvâcnește o mașină\nȘi-n gol, tresar signale de gară.\n\nPe cer de safir, comori de avari...\nTăcerea în gol vibrează cu zvon, -\nOrașul, cu-ncetul, pare-un salon, -\nAcuma, în somn, tresar fete mari.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nNoapte de oraș\n\nI\n\nPe caldarâmul ud,\nTrap-trap de potcoave,\nAutobuze bubuind\nȘi faruri lunecând\nPe ferestre luminând\nOdăi întunecate.\nCu tictac de târziu,\nCu tăceri ce plâng,\nCu noaptea ploioasă\nDe-afară...\n\nII\n\nPlouă...\nNu știu nimic...\nDe zile, de ani,\nFără a găsi\nCum ar fi altă viață...\nAcelași tictac de târziu,\nCu tăceri ce plâng,\nDin nici un timp...\nCa noaptea ploioasă\nDe-afară...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nNoapte de vară\n\nNoaptea-ncet, ticnit se lasă -\nPoezie, sau destin -\nLuna urcă, somnoroasă, -\nVino, vin!\n\nEste liniște, răcoare,\nCodrul e de farmec plin -\nPe sub teii încă-n floare, -\nPoezie, sau destin.\n\nÎn suavele parfume\nPoezie, sau destin -\nOri pe unde-ai fi în lume, -\nVino, vin!\n\nÎngerii deasupra noastră\nVor cânta un imn divin -\nAh, ce clară noapte-albastră, -\nPoezie, sau destin.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nObsesii\n\n\n\nCu gândul meu\nLa tine,\nAm întâlnit\nAspecte similare.\n\nPărea că ești\nChiar tu...\nDoar sufletul tău\nMai rămânea\nSă difere.\n\nȘi astfel,\nDin mersul meu,\nPsihologii, diverse,\nMă-ndreptau,\nÎn marșul greu\nAl străzii.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nOh, amurguri\n\n\n\nOh, amurguri violete...\n\nVine \nIarna cu plânsori de piculine...\n\nPeste parcul părăsit\nCad regrete\nSi un negru croncănit...\n\nVesnicie,\nEnervare...\nDin fanfare funerare\nToamna sună, agonie...\n\nVânt de gheată s-a pornit,\nIar sub crengile schelete, --\nHohot de smintit.\n\nNici o urmă despre tine,\n-- Vine, nu vine...\n\nOh, amurguri violete...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nPastel\n\n\n\nBuciumă toamna\n       Agonic -- din fund --\nTrec păsărele\n       Si tainic s-ascund.\n\nTârâie ploaia ...\nNu-i nimeni pe drum;Pe-afară de stai  \n       Te-năbusi de fum.\n\nDeparte, pe câmp,\n       Cad corbii, domol;\nSi răgete lungi\n       Ornesc din ocol.\n\nTălăngile, trist,\n       Tot sună dogi ...\nSi tare-i târziu,\n       Si n-am mai murit ...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nPiano\n\n\n\nSi iar toate-s triste.\nSi azi ca si ieri --\nPotop de dureri.\n\nSi visul apune \n�n negrul destin...\n\nSi vremuri mai bune\nNu vin, nu mai vin,\nSi nici m�ng�ieri...\n\nSi iar toate-s triste,\nSi azi ca si ieri...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nPlumb\n\n\n\nDormeau adânc sicriele de plumb,\nSi flori de plumb si funerar vestmint --\nStam singur în cavou... si era vint...\nSi scirtiiau coroanele de plumb.\n\nDormea întors amorul meu de plumb\nPe flori de plumb, si-am inceput să-l strig --\nStam singur lângă mort... si era frig...\nSi-i atirnau aripile de plumb.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nPoemă finală\n\n\n\nEu trebuie să beau, să uit ceea ce nu stie nimeni\nAscuns în pivnita adânca, fără a spune un cuvânt \nSingur să fumez acolo nestiut de nimeni\nAltfel, e greu pe pământ...\n\nPe stradă urle viata, si moartea\nSi plângă poetii poema lor vana...\nStiu...\nDar foamea grozavă nu-i glumă, nu-i vis --\nPlumb, si furtună, si pustiu,\nFinis...\n\nIstoria contemporană...\nE timpul... toti nervii te vor...\nO, vino odată, măret viitor.\n\nEu trebuie să plec, să uit ceea ce nu stie nimeni\nMâhnit de crimele burgheze, fără a spune un cuvânt\nSingur să mă pierd în lume nestiut de nimeni \nAltfel, e greu pe pământ...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nPoemă în oglindă\n\n\n\nÎn salonul plin de vise,\nÎn oglinda larg-ovală încadrată în argint,\nBate toamna,\nȘi grădina cangrenată,\nÎn oglinda larg-ovală încadrată în argint.\nÎn fotoliu, ostenită, în largi falduri de mătase,\nPe când cade violetul,\nTu citești nazalizând\nO poemă decadentă, cadaveric parfumată,\nMonotonă.\nEu prevăd poema roză a iubirii viitoare...\nDar pierdută, cu ochi bolnavi,\nFuri, ironic, împrejurul din salonul parfumat.\nȘi privirea-ți cade vagă peste apa larg-ovală,\nPe grădina cangrenată,\nPeste toamna din oglindă -\nAdormind...\nEu prevăd poema roză a iubirii viitoare...\nÎnsă pal mă duc acuma în grădina devastată\nȘi pe masa părăsită - albă marmură sculptată -\nÎn veșmintele-mi funebre,\nMă întind ca și un mort,\nPeste mine punând roze, flori pălite,-ntârziate\nCa și noi...\nZi, finala melodie din clavirul prăfuit,\nOr ajunge plânsul apei din havuzele-nnoptate.\nVezi, din anticul fotoliu -\nAgonia violetă,\nCatafalcul,\nȘi grădina cangrenată,\nÎn oglinda larg-ovală încadrată în argint...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nPoveste\n\n\n\nÎți aduci aminte ziua când ți-am spus că ești frumoasă,\nCând cu buzele de sânge și cu ochii sclipitori\nPrintre arborii de toamnă te opreai încet, sfioasă,\nLăsând gândul spre amorul înțeles de-atâtea ori?...\n\nAșteptai să fiu poetul îndrăzneț ca niciodată\nCa s-auzi ecoul rece-al unor calde sărutări\nTe duceai mereu nainte înspre-o umbră-ntunecată\nCa o pală rătăcire coborând din alte zări.\n\nAh, mi-ai spus atât de simplu că ți-i sete de iubire\nNeascultând decât șoptirea singuratecei păduri,\nÎți opreai cu mâna sânul și zâmbea a ta privire,\nChinul depărtării noastre neputând să-l mai înduri.\n\n- Ha, ha, ha, râdea ecoul, de râdeam de-a ta plăcere,\nÎntre om și-ntre femeie mi-ai spus ura din trecut,\nTe-am lăsat să-nșiri povestea cu dureri și cu mistere\nPentru mine, ca oricărui trecător necunoscut.\n\nÎți aduci aminte ziua când ți-am spus că ești frumoasă,\nCând, în șoaptele pădurii, poate că te-am sărutat\nAscultând ecoul rece, înspre toamna friguroasă\nCe-aducea-ntâlnirii noastre un adio-ndepărtat?\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nPsalm\n\n\n\nIubito, cu fața de mort,\nFecioară uitată în turn,\nPlângând în balcon\nCu grai monoton,\nCu suflet taciturn -\nÎn visul meu te port.\n\nIubito, cu fața de mort,\nMireasă pe tron,\nCu grai monoton\nÎn visul meu te port.\n\nIubito, cu fața de mort,\nDe geniu trăsnită,\nDe-a pururi monotonă,\nGoală madonă,\nDe crini prăfuită -\nÎn visul meu te port...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nPustiu...\n\n\n\nDeparte, în cetate viata tropota...\nO, simturile-mi toate se enervau fantastic...\nDar în lungul sălii pufneau în râs sarcastic\nSi Poe, si Baudelaire, si Rollinat.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nRar\n\n\n\n\n\nSingur, singur, singur,\nÎntr-un han, departe -\nDoarme și hangiul,\nStrăzile-s deșarte,\nSingur, singur, singur...\n\nPlouă, plouă, plouă,\nVreme de beție -\nȘi s-asculți pustiul,\nCe melancolie!\nPlouă, plouă, plouă...\n\nNimeni, nimeni, nimeni,\nCu atât mai bine -\nȘi de-atâta vreme\nNu știe de mine\nNimeni, nimeni, nimeni...\n\nTremur, tremur, tremur...\nOrice ironie\nVă rămâne vouă -\nNoaptea e târzie,\nTremur, tremur, tremur...\n\nVeșnic, veșnic, veșnic,\nRătăciri de-acuma\nN-or să mă mai cheme -\nPeste vise bruma,\nVeșnic, veșnic, veșnic...\n\nSingur, singur, singur,\nVreme de beție -\nI-auzi cum mai plouă,\nCe melancolie!\nSingur, singur, singur...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nRegret\n\nDe mult, de mult cunosc doi plopi\nCe-mi stau și azi în cale -\nÎmi place mult ca să-i privesc,\nDar mă cuprinde-o jale...\n\nCăci parcă-mi spune-un nu-știu-ce...\nCa mâine poate am să mor -\nȘi dânșii n-or mai fi priviți\nDe nici un trecător...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nRequiem\n\n\n\nEram să te aștept prin parc,\nVăzând că singurătăți pe aici m-au oprit...\nDar, mereu aceleași uitări!\nDar, tot aceeași poezie la infinit!?\n\nFilosofia vieții mi-a zis:\nUndeva este, cu mult mai departe...\nAtâtea și-atâtea... lasă!\nVisezi, ca din carte!\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nRevelion\n\n\n\nColindă plăceri\nNinge\nÎn noaptea de Crăciun.\nDamigeana cu vin\nHarapnice trosnind\nDe alte vremi...\nSă ne vedem în oglindă,\nȘi noaptea cântătoare\nSă ne-adoarmă\nPentru uitare.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nSă ne iubim\n\n\n\nVai, si va veni o vreme\nCând adromi-vom amândoi,\nSi-nstrăinati, prin cimitire,\nVa plânge toamna peste noi.\n\nCe poate, deci, a fi sub soare,\nÎn haosul imensitătii --\nDacă-ti vei pierde fecioria\nÎn taina roză-a voluptătii?\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nSânge, plumb, toamnă\n\n\n\nÎncet prin ploaia tristă\nUn piept curbat de tuse\nCu sânge în batistă\nPe după colț se duce,\nÎncet prin ploaia tristă.\n\nTot plumbul ud al ceții\nPe urmă-i se abate,\nPrin gangurile pieții\nȘi-n frunzele uscate,\nTot plumbul ud al ceții.\n\nE sânge, plumb și toamnă.\nCu negru braț de pace\nO cracă tot mă-ndeamnă\nLugubră și tenace.\nE sânge, plumb și toamnă.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nSerenada muncitorului\n\nEu sunt un monstru pentru voi\nUrzind un dor de vremuri noi,\nȘi-n lumea voastră-abia încap...\nDar am să dau curând la cap.\n\nO, dormi adânc, mereu, așa,\nÎn vise dulci, hidos burghez,\nOftând, palate de-ți lucrez,\nEu știu și bine-a dărâma.\n\nÎn noaptea asta, iată, sună\nO serenadă din topor,\nAmanților pierduți sub lună,\nPoeți cu putredul amor.\n\nO, dormi în noaptea infinită,\nBurghez cu aer triumfal,\nDar preistoric animal\nÎn rațiunea aurită.\n\nSub luna blondă nu se plânge,\nCi răzbunările se curmă,\nMartirilor scăldați în sânge,\nCânt serenada cea din urmă.\n\nO, dormi... dar voi urca spre soare\nÎn zbor sublim de-aeroplan...\nCu vise dulci, burghez tiran:\nE aurora-ngrozitoare...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nSic transit...\n\nI\n\nAcolo, unde nu-i nimeni,\nNici umbre,\nUnde se duc\nMulțime de ani,\nȘi zgomotul zilei,\nȘi tăcerea nopții...\nUnde toate sunt știute...\nAcolo, spun călătorii,\nCă numai rafale de foc\nSe denunță\nLugubru, metalic,\nDin minut în minut.\nAcolo, unde nu-i nimeni,\nȘi nu mai trebuie\nNici un cuvânt.\n\nII\n\nȘi iată, ne-a surprins seara\nPeste zi nefiind nimic.\nLa fel\nCa de atâtea ori.\nPovești...\nDe muncă,\nLene,\nBanchetul din umbră,\nSau timp de fericire.\nȘi, iată, ne-a surprins seara,\nPeste zi nefiind nimic.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nȘi ce?\n\n\n\nCu vise de mereu nuvele,\nÎn zvon de noapte orășenesc...\nȘi ce dacă corpuri cerești se-nvârtesc\nȘi dacă lucinde stele!...\n\nȘi ce dacă veacuri grele pândesc\nClipe din viață mai ușurele!...\nȘi dacă corpuri cerești se-nvârtesc,\nOri stau departe lucinde stele.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nȘi ninge...\n\n\n\nȘi ninge în orașul mare\nE noaptea plină de orgii,\nIar prin saloane aurii\nS-aud orchestre, și fanfare.\n\nFemei nocturne, singurele\nLa colț de stradă se ațin,\nDesfrâu de bere și de vin\nPrin berării, și cafenele.\n\nDe orbitoare galantare\nDe diamant, și de rubin...\nȘi de averi orașu-i plin,\nȘi ninge în orașul mare!...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nStrigoii\n\n\n\nCu roșii fanare, galbene, verzi\nTrec noaptea strigoii prin lanuri de grâu\nȘi câinii în lanuri în noapte tot bat -\nStrigoii la crâșmă în pod au intrat,\nȘi podul se vede bizar luminat\nDe roșii fanare, galbene, verzi.\nStrigoii, din pod, își iau înapoi,\nLăsate din viață, demult, amanete...\nAșa spune basmul ce azi l-am uitat\nCă noaptea, la crâșmă, apar siluete\nCu roșii fanare, galbene, verzi.\nDar când despre ziuă cocoșu-a cântat,\nCad buzna, din pod, grămezi de strigoi,\nȘi-n hău, peste lanuri, strigoii se pierd\nRoșii, galbeni și verzi.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nTablou de iarnă\n\n\n\nNinge grozav pe câmp la abator\nSi sânge cald se scruge pe canal ;\nPlină-i zăpada de sânge animal --\nSi ninge mereu pe un trist patinor...\n\nE albul aprins de sânge închegat,\nSi corbii se plimbă prin sânge... si sug ;\nDar ceasu-i târziu... în zări corbii fug\nPe câmp, la abator, s-a înnoptat.\n\nNinge mereu în zarea-nnoptată...\nSi-acum când geamuri triste se aprind\nSpre abator vin lupii licărind.\n-- Iubito, sunt eu la usa înghetată...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nTăcere\n\n\n\nCe mai este... cărți de noapte\nMai citesc, și-mi pare că sunt viu -\nCine iar aprinde lampa\nCând e prea târziu?\nȚăcănă un ceas pe-o planșă...\nToate câte sunt, eu să nu le știu?!\nNoapte...\nCine iar aprinde lampa\nCând e prea târziu?\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nToamna murind\n\nToamna în grădină își acordă vioara.\nPlâng strunele jalnic, lung și prelung\nȘi-n goala odaie acorduri ajung...\nȘi plâng în odaie, și eu din vioară...\nPlâng strunele toate lung și prelung.\n\nFereastra e deschisă... vioarele plâng...\nO, ninge... și toate se sting...\nPalidă, toamna nervoasă, cântând a murit...\nÎmi cade vioara și cad ostenit,\nIar toamna, poetă, cântând a murit.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nTrec zile\n\nCurg zilele spre cimitir\nTrist, una câte una,\nȘi destrămând al vieții fir\nSe duc pe totdeauna.\n\nȘi-acolo, încet, molcomitor,\nSe-adună în suspine -\nCu-un dor de \"mâine\" sora lor,\nCu-un dor de mine.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nUmbra\n\n\n\nMă prăfuise timpul dormind peste hârtii...\nSe întindea noianul de unde nu mai vii;\nO umbră, în odaie, pe umeri m-apăsa -\nVedeam ce nu se vede, vorbea ce nu era.\n\n- Poți să te culci, e ora și noaptea-ntârziată,\nVei scrie, altă dată, orice, și tot nimic.\nO umbră ești acuma, și pot să te ridic,\nLăsând odaia goală, și lampa afumată...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nVanitas\n\n\n\nNu-ți mai pot cânta\nRomanțe,\nToate tac\nÎn jurul meu,\nFals se duce\nCursul vieții,\nNegăsind\nUn cântec nou...\nAgent secret\nMi-a fost iubirea,\nDar nu știu când\nS-a demascat...\nNu-ți mai pot cânta\nRomanțe,\nȘi, desigur,\nLe-am uitat.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nVeritas\n\n\n\nDoamne! necesitatea unui vin...\nȘi-a gândului culmi de poezie -\nOare pentru ce, mai mult, acest suspin:\n... Că totul, poate, e-o repede magie.\n\nCa în tăcerea gravă a unui dom,\nViața pare-a trece fără nici un sens...\nȘi acele așteptări a vieții de om, -\n... Sana mens!\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nVizită\n\nVeacul m-a făcut\nAtât de cult\nÎncât mă uit\nPeste oameni.\n\nAm învățat atâtea\nÎn timpul din urmă,\nCă suntem\nLa un punct însemnat.\n\nS-ar putea face\nMulte reforme.\nMă gândeam singur.\nEram fără nimeni.\n\nȘi tocmai azi\nAu venit musafirii.\n- Tu ce dai, eu ce dau...\nA, de când nu ne-am văzut.\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nVobiscum\n\nÎn cercul lumii comun și avar...\nMă zguduie de mult un plâns intern;\nȘi-acest fel (de-a fi) va fi etern\nȘi de nimic, pe lume, nu tresar.\n\n... Dar vai, acei învinși, pe veci pierduți...\nOri în taverne, ori în mansarde;\nȘi acei nebuni, rătăcitori, tăcuți,\nGesticulând pe bulevarde...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nVreodată\n\n\n\n... Și voi lua din cer\nCeea ce nu mai găsesc\nPrin stele,\nDe când rătăcesc.\n\nAceastă gândire mai vreau\nDin câte-am dorit -\nSau cerul e rece\nLa infinit...\n\n\n\n\n\n\n"
    },
    {
        "Text": "\n\nGeorge Bacovia\n\n\n\n\nZgomote\n\n\n\nCe frică fără cauză\nA poposit...\nSunt bucuriile\nDin subconștient\nCe se coboară-n geam\nCa întuneric fără veste,\nSunt ale orașului intimidări,\nEnigme de hazard\nȘi anii ce-au fugit,\nFără-nțeles\nȘi șoaptele uitării, -\nSau fie\nȘi orice s-ar întâmpla...\n\n\n\n\n\n\n"
    }
]