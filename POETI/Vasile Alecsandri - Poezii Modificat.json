[
    {
        "Text": "\n\nVasile Alecsandri\n\n\n\n\nDoina *\n\n\n\nDoina, doiniță!\nDe-aș avea o puiculiță,\nCu flori galbene-n cosiță,\nCu flori roșii pe guriță!\n\nDe-aș avea o mândrulică\nCu-ochișori de porumbică\nȘi cu suflet de voinică!\n\nDe-aș avea o bălăioară\nNaltă, veselă, ușoară,\nCa un pui de căprioară!\n\nFace-m-aș privighetoare\nDe-aș cânta noaptea-n răcoare\nDoina cea dezmierdătoare!\n\nDoina, doinitâ!\nDe-aș avea o pușculițâ\nȘi trei glonp în pungulițâ\nȘ-o sorioară de bărdiță!\n\nDe-aș avea, pe gândul meu,\nUn cal aprig ca un leu,\nNegru ca păcatul greu!\n\nDe-aș avea vro șapte frați,\nToți ca mine de bărbați\nȘi pe zmei încălecați!\n\nFace-m-aș un vultur mare,\nDe-aș cânta ziua, la soare,\nDoina cea de răzbunare!\n\nDoina, doiniță!\nȘi i-aș zice: \"Mândruliță,\nMă jur p-astâ cruciulițâ\nSă te țin ca un bădiță!\"\n\nȘi i-aș zice: \"Voinicele,\nSă te-ntreci cu rândunele\nPeste dealuri și vâlcele!\"\n\nȘi le-aș zice: \"Șapte frați,\nFaceți cruce și jurați\nVii în veci să nu vă dați!\"\n\nHai, copii, cu voinicie,\nSă scăpăm biata moșie\nDe păgâni și de robie!\n\n\n* Doina este cea mai vie expresie a sufletului românesc.\nEa cuprinde simțurile sale de durere, de iubire si de dor.\nMelodia doinei, pentru cine o înțelege, este chiar plângerea\nduioasă a patriei noastre după gloria sa trecută!\n\n\n\n\n\n\n",
        "Text1": "\n\nVasile Alecsandri\n\n\n\n\nDoina *\n\n\n\nDoina, doiniță!\nDe-aș avea o puiculiță,\nCu flori galbene-n cosiță,\nCu flori roșii pe guriță!\n\nDe-aș avea o mândrulică\nCu-ochișori de porumbică\nȘi cu suflet de voinică!\n\nDe-aș avea o bălăioară\nNaltă, veselă, ușoară,\nCa un pui de căprioară!\n\nFace-m-aș privighetoare\nDe-aș cânta noaptea-n răcoare\nDoina cea dezmierdătoare!\n\nDoina, doinitâ!\nDe-aș avea o pușculițâ\nȘi trei glonp în pungulițâ\nȘ-o sorioară de bărdiță!\n\nDe-aș avea, pe gândul meu,\nUn cal aprig ca un leu,\nNegru ca păcatul greu!\n\nDe-aș avea vro șapte frați,\nToți ca mine de bărbați\nȘi pe zmei încălecați!\n\nFace-m-aș un vultur mare,\nDe-aș cânta ziua, la soare,\nDoina cea de răzbunare!\n\nDoina, doiniță!\nȘi i-aș zice: \"Mândruliță,\nMă jur p-astâ cruciulițâ\nSă te țin ca un bădiță!\"\n\nȘi i-aș zice: \"Voinicele,\nSă te-ntreci cu rândunele\nPeste dealuri și vâlcele!\"\n\nȘi le-aș zice: \"Șapte frați,\nFaceți cruce și jurați\nVii în veci să nu vă dați!\"\n\nHai, copii, cu voinicie,\nSă scăpăm biata moșie\nDe păgâni și de robie!\n\n\n* Doina este cea mai vie expresie a sufletului românesc.\nEa cuprinde simțurile sale de durere, de iubire si de dor.\nMelodia doinei, pentru cine o înțelege, este chiar plângerea\nduioasă a patriei noastre după gloria sa trecută!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nStrunga *\n\n\n\nÎn pădurea de la Strungă\nSunt de cei cu pușca lungă\nCare dau chiorâș la pungă!\n\nSunt de cei ce-mpușcă-n lună,\nCare noaptea-n frunze sună,\nFeciori de lele nebună!\n\nFă-te-n laturi, măi creștine,\nDacă vrei să mergi cu bine,\nSă rămâi cu viață-n tine!\n\nÎn potica fără soare\nEi te-așteaptâ la strâmtoare\nSă te prade, să te-omoarel...\n\nÎn dumbrava cea vecină,\nUnde buhna greu suspină,\nVezi cea zare de lumină?\n\nOpt voinici cu spete late\nȘi cu mâneci suflecate,\nStau cu puștile-ncărcate.\n\nTrei sărutâ crucea sfântă,\nTrei se luptâ greu la trâ.ntă,\nUnul drege, unul cântă:\n\n\"Oliolio, ciocoi bogate!\nIci de-ai trece, din păcate,\nSă-ți arunc doi glonți în spate.\n\nOliolio, mâ.ndră fetică!\nDe-ai veni cole-n potică\nSă te fac mai frumușică.\n\nCă mi-i pușca hultuită.\nȘi mi-i ghioaga pintuită,\nȘi mi-i inima-ncolțită.\n\nOliolio, măi Taie-Babă!*\nCăci nu șuieri mai degrabă,\nSă sărim, voinici, la treabă!\n\nPușculița-mi ruginește,\nTinta-n ghioagă se tocește,\nMurgul sare, nechezește!...\n\nÎn pădurea de la Strungă\nCe slujește pușca lungă\nFără luptă, fără pungă?\"\n\n\n* Pădurea Strungăi a fost mult timp locașul cetelor de hoți, încât acest\nnume a rămas vestit în Moldova, precum Pădurea Neagră în Germania și\npădurea Bondi în Franța.\n\n\n\n\n\n\n",
        "Text1": "\n\nVasile Alecsandri\n\n\n\n\nStrunga *\n\n\n\nÎn pădurea de la Strungă\nSunt de cei cu pușca lungă\nCare dau chiorâș la pungă!\n\nSunt de cei ce-mpușcă-n lună,\nCare noaptea-n frunze sună,\nFeciori de lele nebună!\n\nFă-te-n laturi, măi creștine,\nDacă vrei să mergi cu bine,\nSă rămâi cu viață-n tine!\n\nÎn potica fără soare\nEi te-așteaptâ la strâmtoare\nSă te prade, să te-omoarel...\n\nÎn dumbrava cea vecină,\nUnde buhna greu suspină,\nVezi cea zare de lumină?\n\nOpt voinici cu spete late\nȘi cu mâneci suflecate,\nStau cu puștile-ncărcate.\n\nTrei sărutâ crucea sfântă,\nTrei se luptâ greu la trâ.ntă,\nUnul drege, unul cântă:\n\n\"Oliolio, ciocoi bogate!\nIci de-ai trece, din păcate,\nSă-ți arunc doi glonți în spate.\n\nOliolio, mâ.ndră fetică!\nDe-ai veni cole-n potică\nSă te fac mai frumușică.\n\nCă mi-i pușca hultuită.\nȘi mi-i ghioaga pintuită,\nȘi mi-i inima-ncolțită.\n\nOliolio, măi Taie-Babă!*\nCăci nu șuieri mai degrabă,\nSă sărim, voinici, la treabă!\n\nPușculița-mi ruginește,\nTinta-n ghioagă se tocește,\nMurgul sare, nechezește!...\n\nÎn pădurea de la Strungă\nCe slujește pușca lungă\nFără luptă, fără pungă?\"\n\n\n* Pădurea Strungăi a fost mult timp locașul cetelor de hoți, încât acest\nnume a rămas vestit în Moldova, precum Pădurea Neagră în Germania și\npădurea Bondi în Franța.\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nAndrii-Popa *\n\n\n\nCine trece-n Valea-Seacă\nCu hamgerul fără teacă\nȘi cu pieptul dezvelit?\nAndrii-Popa cel vestit!\n\nȘapte ani cu voinicie\nȘi-a bătut joc de domnie\nȘi tot pradă ne-ncetat,\nAndrii-Popa, hoț bărbat!\n\nZi și noapte, de călare,\nTrage bir din drumul mare,\nȘi din țară peste tot!\nFug neferii cât ce pot,\n\nCăci el are-o pușcă plină\nCu trei glonți la rădăcină,\nȘ-are-un murg de patru ani,\nCare mușcă din dușmani,\n\nȘ-are frați de cruce șapte,\nCare-au supt sânge cu lapte.\nȘi nu-i pasă de nimic,\nAndrii-Popa cel voinic!\n\nCăpitane, frățioare,\nCe se vede despre soare?\nSă zăresc vro patru cai!...\nN-auziși tu de-un Mihai?\n\nCăpitane, te gătește,\nMihai mândrul te gonește.\nIată-1, vine ca un zmeu!\nFă trei cruci la Dumnezeu.\n\nCum îi vede-n depărtare,\nPopa strigă-n gura mare:\n\"Hai la goană de neferi!\nHai la horă de muieri!\"*\n\nA zis! țipă, se aruncă,\nTrece șes, pâraie, luncă\nCu fugarul sprintenel\nȘi cu hoții după el.\n\nMihai mândrul vine iară,\nFalnic ca un stâlp de pară,\nPe-un cal alb ce n-are loc\nȘi din ochi aruncă foc.\n\nFug cum fuge-o o rândunică,\nFug ca fulgerul când pică,\nȘi se duc voinicii, duc,\nCu urgie de haiduc!\n\nPiept în piept!... câmpul răsună\nToți de tot dau împreună.\nToți la luptă-s încleștați,\nToți în sânge încruntați.\n\n\"Ura, frați!\" caii nechează,\nSus văzduhul scănteiază.\n\"Ura!\" moartea s-a ivit!\nVulturu-n zbor s-a oprit!\n\nZi de vară pân-în seară\nDau voinicii să se piară\nȘi cu fierul ascuțit,\nȘi cu pumnul amorțit.\n\nSângele-n răni gâlgâiește,\nGlasu-n gură se sfârșește.\nZece-s morți! doi încă vii,\nMihai mândrul și Andrii.\n\nAndrii fuge făr' de-o mână,\nPrinde murgul la fântână,\nDă pieptiș, sare pe șa\nȘi din gură zice-așa:\n\n\"Zbori, copile sprintenele,\nSă mă scapi de chinuri grele,\nCă mă jur, de mă-i scăpa,\nCa pe-un frate te-oi căta\".\n\nMurgul sprinten se repede.\nÎn zadar! Mihai mi-1 vede!\n\"Stai, hoț-popă, dragul meu,\nSă-ți arăt cine sunt eu!\"\n\nȘi cum zice, mi-1 chitește,\nDrept în frunte mi-l lovește!\n\"Ura!\" Vulturul din nori\nRăcni falnic de trei ori.\n\n1843, Ocna\n\n\n* Acest hoț a cutreierat țara șapte ani întregi, fără a-1 putea prinde vreo\npoteră. În anul 1818, Mihai Cozoni, unchiul autorului, a fost însărcinat\nprin poruncă domnească ca să puie mâna pe acel hoț vestit. Întâlnindu-l la\nValea-Seacă, 1-a ucis din fuga calului, după o cruntă luptă de câteva ore.\n\n\n\n\n\n\n",
        "Text1": "\n\nVasile Alecsandri\n\n\n\n\nAndrii-Popa *\n\n\n\nCine trece-n Valea-Seacă\nCu hamgerul fără teacă\nȘi cu pieptul dezvelit?\nAndrii-Popa cel vestit!\n\nȘapte ani cu voinicie\nȘi-a bătut joc de domnie\nȘi tot pradă ne-ncetat,\nAndrii-Popa, hoț bărbat!\n\nZi și noapte, de călare,\nTrage bir din drumul mare,\nȘi din țară peste tot!\nFug neferii cât ce pot,\n\nCăci el are-o pușcă plină\nCu trei glonți la rădăcină,\nȘ-are-un murg de patru ani,\nCare mușcă din dușmani,\n\nȘ-are frați de cruce șapte,\nCare-au supt sânge cu lapte.\nȘi nu-i pasă de nimic,\nAndrii-Popa cel voinic!\n\nCăpitane, frățioare,\nCe se vede despre soare?\nSă zăresc vro patru cai!...\nN-auziși tu de-un Mihai?\n\nCăpitane, te gătește,\nMihai mândrul te gonește.\nIată-1, vine ca un zmeu!\nFă trei cruci la Dumnezeu.\n\nCum îi vede-n depărtare,\nPopa strigă-n gura mare:\n\"Hai la goană de neferi!\nHai la horă de muieri!\"*\n\nA zis! țipă, se aruncă,\nTrece șes, pâraie, luncă\nCu fugarul sprintenel\nȘi cu hoții după el.\n\nMihai mândrul vine iară,\nFalnic ca un stâlp de pară,\nPe-un cal alb ce n-are loc\nȘi din ochi aruncă foc.\n\nFug cum fuge-o o rândunică,\nFug ca fulgerul când pică,\nȘi se duc voinicii, duc,\nCu urgie de haiduc!\n\nPiept în piept!... câmpul răsună\nToți de tot dau împreună.\nToți la luptă-s încleștați,\nToți în sânge încruntați.\n\n\"Ura, frați!\" caii nechează,\nSus văzduhul scănteiază.\n\"Ura!\" moartea s-a ivit!\nVulturu-n zbor s-a oprit!\n\nZi de vară pân-în seară\nDau voinicii să se piară\nȘi cu fierul ascuțit,\nȘi cu pumnul amorțit.\n\nSângele-n răni gâlgâiește,\nGlasu-n gură se sfârșește.\nZece-s morți! doi încă vii,\nMihai mândrul și Andrii.\n\nAndrii fuge făr' de-o mână,\nPrinde murgul la fântână,\nDă pieptiș, sare pe șa\nȘi din gură zice-așa:\n\n\"Zbori, copile sprintenele,\nSă mă scapi de chinuri grele,\nCă mă jur, de mă-i scăpa,\nCa pe-un frate te-oi căta\".\n\nMurgul sprinten se repede.\nÎn zadar! Mihai mi-1 vede!\n\"Stai, hoț-popă, dragul meu,\nSă-ți arăt cine sunt eu!\"\n\nȘi cum zice, mi-1 chitește,\nDrept în frunte mi-l lovește!\n\"Ura!\" Vulturul din nori\nRăcni falnic de trei ori.\n\n1843, Ocna\n\n\n* Acest hoț a cutreierat țara șapte ani întregi, fără a-1 putea prinde vreo\npoteră. În anul 1818, Mihai Cozoni, unchiul autorului, a fost însărcinat\nprin poruncă domnească ca să puie mâna pe acel hoț vestit. Întâlnindu-l la\nValea-Seacă, 1-a ucis din fuga calului, după o cruntă luptă de câteva ore.\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nBaba Cloanța\n\n\n\nȘede baba pe călcâie\nÎn tufărul cel uscat,\nȘi tot cată ne-ncetat\nCând la luna cea bălaie,\nCând la focul cel din sat.\n\nȘi tot toarce cloanța, toarce,\nDin măsele clănțănind\nȘi din degete plesnind.\nFusu-i repede se-ntoarce,\nIute-n aer sfârâind.\n\n\"Fugi, Urâte! baba zice,\nPeste codrul cel frunzos,\nÎn pustiu întunecos!\nFugi, s-alerge-acum aice\nDragul mândrei, Făt-Frumos.\n\nDe-a veni el după mine\nSă-1 iubesc eu, numai eu,\nDare-ar Domnul-Dumnezeu\nSă-i se-ntoarcă tot în bine,\nCum se-ntoarce fusul meu!\n\nIar de n-a vrea ca să vie,\nDare-ar Duhul necurat\nSă fie-n veci fermecat\nȘi de-a Iadului urgie\nVecinic să fie-alungat!\n\nÎn cap ochii să-i se-ntoarcă\nȘi să-i fie graiul prins,\nIar Satan, c-un fier aprins,\nDin piept inima să-i stoarcă\nȘi s-o ardă-n foc nestins!\n\nFiară-Verde să-1 gonească\nCât va fi câmp de gonit\nȘi lumină de zărit.\nNoaptea încă să-1 muncească\nSânge-Roș și Hraconit!\"\n\nToarce baba, mai turbată!\nFusu-i zboară nevăzut,\nCăci o stea lungă-a căzut,\nPe lună s-a pus o patâ\nȘi-n sat focul a scăzut:\n\n\"Dragă puiule, băiete,\nTrage-ți mâna din cel joc\nCe se-ntoarce lângă foc,\nȘ-ochii de la cele fete,\nCu ochi mari, făr' de noroc.\n\nVin' la mine, voinicele,\nCă eu noaptea ți-oi cânta,\nCa pe-o floare te-oi căta,\nDe deochi, de soarte rele,\nȘi de șerpi te-oi descânta.\n\nVai! din ziua cea de vară\nCând, prin luncă rătăcit,\nCântai Doina de iubit,\nCu-a mea inimă amară\nSufletu-mi s-a învrăjbit!\n\nAdă-mi fața ta voioasă\nȘ-ai tăi ochi de dezmierdat,\nCă mă jur în ceas curat\nSă-ți torc haine de mătasă,\nHaine mândre de-mpărat.\n\nVârcolacul se lățește\nSus, pe lună, ca un nor,\nVin' ca pasărea-ntr-un zbor\nPân' ce viața-mi se sfârșește\nCa și lâna din fuior.\"\n\nBaba Cloanța geme, plânge,\nCăci fuiorul s-a sfârșit,\nIar voinicul n-a venit!\nMâinile cumplit își frânge,\nCrunt strigând spre răsărit:\n\n\"Sai din hău făr' de lumină\nTu, al cerului dușman!\nTu, ce-n veacuri schimbi un an\nPentr-un suflet ce suspină,\nDuhul răului, Satan!\n\nTu, ce stingi cu-a ta aripă\nCandela de pe mormânt,\nUnde zac moaște de sfânt,\nCând înconjuri într-o clipă\nDe trei ori acest pământ!\n\nVin' ca-n ceasul de urgie\nCând zbori noaptea blestemând,\nCa să-mi faci tu pe-al meu gând\nCă de-acum pe vecinicie\nTie sufletul îmi vând!\"\n\nAbia zice, și deodatâ\nValea, muntele vuiesc,\nÎn nori corbii croncăiesc,\nȘi pe-o creangă ridicatâ\nDoi ochi dușmani strălucesc!\n\n\"Eu pe mândru-ți 1-oi aduce\n(Zbiară-un glas ce dă fiori),\nPrintre șerpi și printre flori,\nLa cea baltâ de mă-i duce\nȘi-mprejuru-i de trei ori!\"\n\nBaba Cloanța se pornește\nFără grijă de păcat,\nCu Satan încălecat,\nCe din dinți grozav scrâșnește\nȘi tot blestemă turbat.\n\nSaltă baba, fuge, zboară\nCu sufletul după dor,\nCa o buhnă la izvor,\nȘi-n urmă-i se desfășoară\nToată lâna din fuior.\n\nFuge baba despletită,\nCa vârtejul fioros,\nSus, pe malul lunecos,\nȘi-n tăcerea adâncită\nSatan urlă furios.\n\nMii de duhuri ies la lună,\nPrintre papură zburând,\nȘi urmează șuierind,\nBaba Cloanță cea nebună\nCare-aleargă descântând.\n\nCodrul sună, clocotește\nDe-un lung hohot pân' în fund.\nValea, dealul îi răspund\nPrin alt hohot ce-ngrozește,\nDar pe dânsa n-o pătrund!\n\nEa n-aude, nici nu vede,\nCi tot fuge ne-ncetat,\nCa un duh înspăimântat,\nCăci Satana o repede\nCătre țelul depărtat.\n\nZece pasuri încă grele...\nMândrul că și-a dezmierda,\nCa pe-o floare 1-a căta,\nDe deochi, de soarte rele\nȘi de șerpi 1-a descânta.\n\nDoi pași încă... Vai! în lunc\nȚipă cocoșul trezit;\nIar Satan afurisit\nCu-a sa jertfă se aruncă\nÎn băltoiul mucezit!\n\nZbucnind apa-n nalte valuri,\nMult în urmă clocoti,\nÎn mari cercuri se-nvârti,\nȘi de trestii, și de maluri\nMult cu vuiet se izbi.\n\nIară-n urmă liniștită\nDulce unda-și alina,\nȘi în taină legăna\nFața lunii înălbită\nCe cu ziua se-ngâna...\n\nCând pe malu-i trece noaptea\nCălătorul șuierând\nPrintre papuri când și când\nEl aude triste șoapte\nȘ-un glas jalnic suspinând:\n\n\"Vin' la mine, voinicele,\nCă eu noaptea ți-oi cânta,\nCa pe-o floare te-oi căta,\nDe deochi, de soarte rele\nȘi de șerpi te-oi descânta!\"\n\n1842, Mircești\n\n\n\n\n\n",
        "Text1": "\n\nVasile Alecsandri\n\n\n\n\nBaba Cloanța\n\n\n\nȘede baba pe călcâie\nÎn tufărul cel uscat,\nȘi tot cată ne-ncetat\nCând la luna cea bălaie,\nCând la focul cel din sat.\n\nȘi tot toarce cloanța, toarce,\nDin măsele clănțănind\nȘi din degete plesnind.\nFusu-i repede se-ntoarce,\nIute-n aer sfârâind.\n\n\"Fugi, Urâte! baba zice,\nPeste codrul cel frunzos,\nÎn pustiu întunecos!\nFugi, s-alerge-acum aice\nDragul mândrei, Făt-Frumos.\n\nDe-a veni el după mine\nSă-1 iubesc eu, numai eu,\nDare-ar Domnul-Dumnezeu\nSă-i se-ntoarcă tot în bine,\nCum se-ntoarce fusul meu!\n\nIar de n-a vrea ca să vie,\nDare-ar Duhul necurat\nSă fie-n veci fermecat\nȘi de-a Iadului urgie\nVecinic să fie-alungat!\n\nÎn cap ochii să-i se-ntoarcă\nȘi să-i fie graiul prins,\nIar Satan, c-un fier aprins,\nDin piept inima să-i stoarcă\nȘi s-o ardă-n foc nestins!\n\nFiară-Verde să-1 gonească\nCât va fi câmp de gonit\nȘi lumină de zărit.\nNoaptea încă să-1 muncească\nSânge-Roș și Hraconit!\"\n\nToarce baba, mai turbată!\nFusu-i zboară nevăzut,\nCăci o stea lungă-a căzut,\nPe lună s-a pus o patâ\nȘi-n sat focul a scăzut:\n\n\"Dragă puiule, băiete,\nTrage-ți mâna din cel joc\nCe se-ntoarce lângă foc,\nȘ-ochii de la cele fete,\nCu ochi mari, făr' de noroc.\n\nVin' la mine, voinicele,\nCă eu noaptea ți-oi cânta,\nCa pe-o floare te-oi căta,\nDe deochi, de soarte rele,\nȘi de șerpi te-oi descânta.\n\nVai! din ziua cea de vară\nCând, prin luncă rătăcit,\nCântai Doina de iubit,\nCu-a mea inimă amară\nSufletu-mi s-a învrăjbit!\n\nAdă-mi fața ta voioasă\nȘ-ai tăi ochi de dezmierdat,\nCă mă jur în ceas curat\nSă-ți torc haine de mătasă,\nHaine mândre de-mpărat.\n\nVârcolacul se lățește\nSus, pe lună, ca un nor,\nVin' ca pasărea-ntr-un zbor\nPân' ce viața-mi se sfârșește\nCa și lâna din fuior.\"\n\nBaba Cloanța geme, plânge,\nCăci fuiorul s-a sfârșit,\nIar voinicul n-a venit!\nMâinile cumplit își frânge,\nCrunt strigând spre răsărit:\n\n\"Sai din hău făr' de lumină\nTu, al cerului dușman!\nTu, ce-n veacuri schimbi un an\nPentr-un suflet ce suspină,\nDuhul răului, Satan!\n\nTu, ce stingi cu-a ta aripă\nCandela de pe mormânt,\nUnde zac moaște de sfânt,\nCând înconjuri într-o clipă\nDe trei ori acest pământ!\n\nVin' ca-n ceasul de urgie\nCând zbori noaptea blestemând,\nCa să-mi faci tu pe-al meu gând\nCă de-acum pe vecinicie\nTie sufletul îmi vând!\"\n\nAbia zice, și deodatâ\nValea, muntele vuiesc,\nÎn nori corbii croncăiesc,\nȘi pe-o creangă ridicatâ\nDoi ochi dușmani strălucesc!\n\n\"Eu pe mândru-ți 1-oi aduce\n(Zbiară-un glas ce dă fiori),\nPrintre șerpi și printre flori,\nLa cea baltâ de mă-i duce\nȘi-mprejuru-i de trei ori!\"\n\nBaba Cloanța se pornește\nFără grijă de păcat,\nCu Satan încălecat,\nCe din dinți grozav scrâșnește\nȘi tot blestemă turbat.\n\nSaltă baba, fuge, zboară\nCu sufletul după dor,\nCa o buhnă la izvor,\nȘi-n urmă-i se desfășoară\nToată lâna din fuior.\n\nFuge baba despletită,\nCa vârtejul fioros,\nSus, pe malul lunecos,\nȘi-n tăcerea adâncită\nSatan urlă furios.\n\nMii de duhuri ies la lună,\nPrintre papură zburând,\nȘi urmează șuierind,\nBaba Cloanță cea nebună\nCare-aleargă descântând.\n\nCodrul sună, clocotește\nDe-un lung hohot pân' în fund.\nValea, dealul îi răspund\nPrin alt hohot ce-ngrozește,\nDar pe dânsa n-o pătrund!\n\nEa n-aude, nici nu vede,\nCi tot fuge ne-ncetat,\nCa un duh înspăimântat,\nCăci Satana o repede\nCătre țelul depărtat.\n\nZece pasuri încă grele...\nMândrul că și-a dezmierda,\nCa pe-o floare 1-a căta,\nDe deochi, de soarte rele\nȘi de șerpi 1-a descânta.\n\nDoi pași încă... Vai! în lunc\nȚipă cocoșul trezit;\nIar Satan afurisit\nCu-a sa jertfă se aruncă\nÎn băltoiul mucezit!\n\nZbucnind apa-n nalte valuri,\nMult în urmă clocoti,\nÎn mari cercuri se-nvârti,\nȘi de trestii, și de maluri\nMult cu vuiet se izbi.\n\nIară-n urmă liniștită\nDulce unda-și alina,\nȘi în taină legăna\nFața lunii înălbită\nCe cu ziua se-ngâna...\n\nCând pe malu-i trece noaptea\nCălătorul șuierând\nPrintre papuri când și când\nEl aude triste șoapte\nȘ-un glas jalnic suspinând:\n\n\"Vin' la mine, voinicele,\nCă eu noaptea ți-oi cânta,\nCa pe-o floare te-oi căta,\nDe deochi, de soarte rele\nȘi de șerpi te-oi descânta!\"\n\n1842, Mircești\n\n\n\n\n\n"
    },
    {
        "Text": "\n\nVasile Alecsandri\n\n\n\n\nHora *\n\n\n\nIată! hora se pornește\nSub stejar, la rădăcină.\nIată! hora se-nvârtește...\nVină, puico, vină.\n\nLângă mine vin', drăguță,\nSă te pot strânge de mână\nCa ieri seara, la fântână;\nMario, Măriuță!\n\nDuh-de-Spaimă! Piei-Nălucă!\nSună bine-n cobză, sună,\nSă nu-ți fac spetele strună\nȘi chica măciucă.\n\nTu, Fes-Roș cu giubea lungă!\nDin arcuș trage mai tare,\nCăci în gard am un par mare\nȘi mulți bani în pungă!\n\nTot așa pân-în deseară!\nMult frumoasă-mi e puicuța,\nCa o zi de primăvară,\nMaria, Măriuța!\n\nTot așa, tot voinicește!\nNu mă dați, măi, de rușine,\nCăci gurița ce-mi zâmbește\nVâră dracu-n mine.\n\nMi-am pus flori la pălărie,\nMi-am pus flori, mi-am pus mărgele\nSă se uite cu mândrie\nPuicuța la ele.\n\nAm cămașă cu altiță,\nTot de fir și de mătasă,\nAm pe spate-o durduliță...\nDe nime nu-mi pasă!\n\nNici de vornic, nici de dracul,\nNici de vrajă ciocoiască,\nNici de turc, nici de cazacul...\nTara să trăiască!\n\nBateți toți într-o lovire\nSă vuiască-n fund pământul;\nLumea-ntreagă să se mire,\nȘi Dumnezeu sfântul!\n\nSunt sătul de biruri grele\nȘi de plug, și de lopată,\nDe ciocoi, de zapciele\nȘi de sapă lată.\n\nAstăzi horele sunt pline!\nCrape-mi sura opincuță,\nȘi să mor în joc cu tine,\nMario, Măriuță!\n\n\n* Hora este chiar jocul cel vechi al romanilor și care era cunoscut sub\nnumele de chorus. În timpul horei este obicei ca unul din dănțuitori să\ncânte din gură și să deie astfel tonul danțului.\n\n\n\n\n\n\n",
        "Text1": "\n\nVasile Alecsandri\n\n\n\n\nHora *\n\n\n\nIată! hora se pornește\nSub stejar, la rădăcină.\nIată! hora se-nvârtește...\nVină, puico, vină.\n\nLângă mine vin', drăguță,\nSă te pot strânge de mână\nCa ieri seara, la fântână;\nMario, Măriuță!\n\nDuh-de-Spaimă! Piei-Nălucă!\nSună bine-n cobză, sună,\nSă nu-ți fac spetele strună\nȘi chica măciucă.\n\nTu, Fes-Roș cu giubea lungă!\nDin arcuș trage mai tare,\nCăci în gard am un par mare\nȘi mulți bani în pungă!\n\nTot așa pân-în deseară!\nMult frumoasă-mi e puicuța,\nCa o zi de primăvară,\nMaria, Măriuța!\n\nTot așa, tot voinicește!\nNu mă dați, măi, de rușine,\nCăci gurița ce-mi zâmbește\nVâră dracu-n mine.\n\nMi-am pus flori la pălărie,\nMi-am pus flori, mi-am pus mărgele\nSă se uite cu mândrie\nPuicuța la ele.\n\nAm cămașă cu altiță,\nTot de fir și de mătasă,\nAm pe spate-o durduliță...\nDe nime nu-mi pasă!\n\nNici de vornic, nici de dracul,\nNici de vrajă ciocoiască,\nNici de turc, nici de cazacul...\nTara să trăiască!\n\nBateți toți într-o lovire\nSă vuiască-n fund pământul;\nLumea-ntreagă să se mire,\nȘi Dumnezeu sfântul!\n\nSunt sătul de biruri grele\nȘi de plug, și de lopată,\nDe ciocoi, de zapciele\nȘi de sapă lată.\n\nAstăzi horele sunt pline!\nCrape-mi sura opincuță,\nȘi să mor în joc cu tine,\nMario, Măriuță!\n\n\n* Hora este chiar jocul cel vechi al romanilor și care era cunoscut sub\nnumele de chorus. În timpul horei este obicei ca unul din dănțuitori să\ncânte din gură și să deie astfel tonul danțului.\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nGroza\n\n\n\nGalben ca făclia de galbenă ceară\nCe-aproape-i ardea,\nPe-o scândură veche, aruncat afară,\nDe somnul cel vecinic Groz-acum zăcea;\nIar după el nime, nime nu plângea!\n\nPoporu-mprejuru-i trist, cu-nfiorare,\nLa el se uita.\nUnii făceau cruce; alții, de mirare,\nCu mâna la gură capul clătina\nȘi-ncet, lângă dânsul, își șopteau așa\n\n\"El să fie Groza cel vestit în țară\nȘi-n sânge-ncruntat!\nEl să fie Groza, cel ce ca o fiară,\nFără nici o grijă de negrul păcat,\nA stins zile multe și lege-a călcat!\"\n\nUn moșneag atunce, cu o barbă lungă,\nLa Groza mergând,\nScoase doi bani netezi din vechea sa pungă,\nLângă mort îi puse, mâna-i sărutând,\nMai facu o cruce și zise plângând:\n\n\"Oameni buni! an iarnă bordeiu-mi arsese,\nȘi pe-un ger cumplit\nNevasta-mi cu pruncii pe câmp rămăsese.\nN-aveam nici de hrană, nici țol de-nvelit,\nȘi nici o putere!... eram prăpădit!\n\nNu așteptam altâ din mila cerească\nDecât a muri,\nCând creștinul ăsta, Domnu-1 odihnească!\nPe-un cal alb ca iarna în deal se ivi\nȘ-aproape de mine calul își opri.\n\n\"Nu plânge, îmi zise, n-ai grijă, române,\nFă piept bărbătesc;\nNa, să-ți cumperi haine, și casă, și pâine...\"\nȘi de-atunci copiii-mi ce-1 tot pomenesc,\nOameni buni! de atunce în tihnă trăiesc.\"\n\nȘi, sărutând mortul, bătrânul moșneag\nOftâ și se duse cu-al său vechi toiag.\nIar poporu-n zgomot strigă, plin de jale:\n\"Dumnezeu să ierte păcatele sale!\"\n\n\n\n\n\n\n",
        "Text1": "\n\nVasile Alecsandri\n\n\n\n\nGroza\n\n\n\nGalben ca făclia de galbenă ceară\nCe-aproape-i ardea,\nPe-o scândură veche, aruncat afară,\nDe somnul cel vecinic Groz-acum zăcea;\nIar după el nime, nime nu plângea!\n\nPoporu-mprejuru-i trist, cu-nfiorare,\nLa el se uita.\nUnii făceau cruce; alții, de mirare,\nCu mâna la gură capul clătina\nȘi-ncet, lângă dânsul, își șopteau așa\n\n\"El să fie Groza cel vestit în țară\nȘi-n sânge-ncruntat!\nEl să fie Groza, cel ce ca o fiară,\nFără nici o grijă de negrul păcat,\nA stins zile multe și lege-a călcat!\"\n\nUn moșneag atunce, cu o barbă lungă,\nLa Groza mergând,\nScoase doi bani netezi din vechea sa pungă,\nLângă mort îi puse, mâna-i sărutând,\nMai facu o cruce și zise plângând:\n\n\"Oameni buni! an iarnă bordeiu-mi arsese,\nȘi pe-un ger cumplit\nNevasta-mi cu pruncii pe câmp rămăsese.\nN-aveam nici de hrană, nici țol de-nvelit,\nȘi nici o putere!... eram prăpădit!\n\nNu așteptam altâ din mila cerească\nDecât a muri,\nCând creștinul ăsta, Domnu-1 odihnească!\nPe-un cal alb ca iarna în deal se ivi\nȘ-aproape de mine calul își opri.\n\n\"Nu plânge, îmi zise, n-ai grijă, române,\nFă piept bărbătesc;\nNa, să-ți cumperi haine, și casă, și pâine...\"\nȘi de-atunci copiii-mi ce-1 tot pomenesc,\nOameni buni! de atunce în tihnă trăiesc.\"\n\nȘi, sărutând mortul, bătrânul moșneag\nOftâ și se duse cu-al său vechi toiag.\nIar poporu-n zgomot strigă, plin de jale:\n\"Dumnezeu să ierte păcatele sale!\"\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nCinel-cinel *\n\n\n\nPăstorul zise: \"Cinel-cinel,\nCopilei june de lângă el.\nDouă steluțe cu raze line\nLasat-au cerul plin de lumine\nȘi pe-a ta frunte ele-au căzut.\nGhici, drăguliță, că le sărut.\"\n\nNu ghici-ndatâ\nGingașa fatâ\nȘi pe ochi dulce fu sărutată.\n\nPăstorul zise încă: \"Cinel,\nCopilei blânde de lângă el.\nO vezi închisă, rumenă floare,\nCum se deschide, vezi lăcrimioare,\nȘi pe-a ta fațâ ea s-a născut.\nGhici, drăguliță, că o sărut\".\n\nNu ghici-ndatâ\nVesela fatâ\nȘi pe gurițâ fu sărutată.\n\nPăstorul zise iară: \"Cinel,\nCopilei mândre de lângă el.\nAlbe, rotunde, două-aripioare\nNe-ncetat saltă, la cer să zboare,\nȘi tu-n robie le-ai tot ținut.\nGhici, drăguliță, că le sărut\".\n\nNu ghici-ndatâ\nRumena fatâ\nȘi pe sân fraged fu sărutată.\n\n\n* Flăcăii și fetele de la țară petrec serile iernii la șezătoare, propuinându-și\ncimilituri, dintre care unele sunt foarte poetice.\n\n\n\n\n\n\n",
        "Text1": "\n\nVasile Alecsandri\n\n\n\n\nCinel-cinel *\n\n\n\nPăstorul zise: \"Cinel-cinel,\nCopilei june de lângă el.\nDouă steluțe cu raze line\nLasat-au cerul plin de lumine\nȘi pe-a ta frunte ele-au căzut.\nGhici, drăguliță, că le sărut.\"\n\nNu ghici-ndatâ\nGingașa fatâ\nȘi pe ochi dulce fu sărutată.\n\nPăstorul zise încă: \"Cinel,\nCopilei blânde de lângă el.\nO vezi închisă, rumenă floare,\nCum se deschide, vezi lăcrimioare,\nȘi pe-a ta fațâ ea s-a născut.\nGhici, drăguliță, că o sărut\".\n\nNu ghici-ndatâ\nVesela fatâ\nȘi pe gurițâ fu sărutată.\n\nPăstorul zise iară: \"Cinel,\nCopilei mândre de lângă el.\nAlbe, rotunde, două-aripioare\nNe-ncetat saltă, la cer să zboare,\nȘi tu-n robie le-ai tot ținut.\nGhici, drăguliță, că le sărut\".\n\nNu ghici-ndatâ\nRumena fatâ\nȘi pe sân fraged fu sărutată.\n\n\n* Flăcăii și fetele de la țară petrec serile iernii la șezătoare, propuinându-și\ncimilituri, dintre care unele sunt foarte poetice.\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nDorul româncei\n\n\n\nDe-ar vrea bunul Dumnezeu\nSă-mi asculte dorul meu!\nDe-aș avea un copilaș,\nDragul mamei îngeraș!\n\nCât e ziuă, cât e noapte,\nI-aș șopti cu blânde șoapte.\nCât e noapte, cât e zi,\nTot la sânu-mi l-aș păzi!\n\nL-aș păzi, l-aș dezmierda,\nMii de sărutări i-aș da,\nȘi i-aș zice-ncetișor:\nNani, nani, puișor!\n\nDe-ar fi cerul cu priință,\nSă-mplinească-a mea dorință!\nDe mi-ar da un băiețel,\nDragul mamei voinicel!\n\nN-ar fi prunc mai fericit\nȘi pe lume mai iubit!\nAlt copil n-ar fi ca el,\nMititel și frumușel!\n\nObrăjelu-i ca de spume\nN-ar avea seamăn pe lume!\nN-ar fi ochii nimărui\nDulci ca ochișorii lui!\n\nIar eu, mândră măiculiță,\nPe-ai săi ochi, pe-a sa gurițâ\nNe-ncetat l-aș săruta,\nSăruta și i-aș cânta.\n\nȘi i-aș face-o descântare\nSă ajungă-un viteaz mare,\nUn viteaz ce-ar străluci,\nCum n-a fost, nici n-ar mai fi\n\nȘi l-aș pune să se culce\nPe-al meu sân, legănat dulce,\nȘi i-aș zice-ncetișor:\nNani, nani, puișor!\n\n\n\n\n\n\n",
        "Text1": "\n\nVasile Alecsandri\n\n\n\n\nDorul româncei\n\n\n\nDe-ar vrea bunul Dumnezeu\nSă-mi asculte dorul meu!\nDe-aș avea un copilaș,\nDragul mamei îngeraș!\n\nCât e ziuă, cât e noapte,\nI-aș șopti cu blânde șoapte.\nCât e noapte, cât e zi,\nTot la sânu-mi l-aș păzi!\n\nL-aș păzi, l-aș dezmierda,\nMii de sărutări i-aș da,\nȘi i-aș zice-ncetișor:\nNani, nani, puișor!\n\nDe-ar fi cerul cu priință,\nSă-mplinească-a mea dorință!\nDe mi-ar da un băiețel,\nDragul mamei voinicel!\n\nN-ar fi prunc mai fericit\nȘi pe lume mai iubit!\nAlt copil n-ar fi ca el,\nMititel și frumușel!\n\nObrăjelu-i ca de spume\nN-ar avea seamăn pe lume!\nN-ar fi ochii nimărui\nDulci ca ochișorii lui!\n\nIar eu, mândră măiculiță,\nPe-ai săi ochi, pe-a sa gurițâ\nNe-ncetat l-aș săruta,\nSăruta și i-aș cânta.\n\nȘi i-aș face-o descântare\nSă ajungă-un viteaz mare,\nUn viteaz ce-ar străluci,\nCum n-a fost, nici n-ar mai fi\n\nȘi l-aș pune să se culce\nPe-al meu sân, legănat dulce,\nȘi i-aș zice-ncetișor:\nNani, nani, puișor!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nCântec ostășesc\n\n\n\nRomân verde ca stejarul,\nRâd de dușmani și de moarte!\nSă-mi trăiască armăsarul\nȘi prin glonți să mă tot poarte!\n\nSai, voinice, și nechează\nAger, falnic ca un zmeu,\nCăci am inimă vitează\nȘi credință-n Dumnezeu!\n\nCât mi-a sta mâna voinică\nPe-a mea pală ostășească,\nN-aibă grijă de nimică\nȚara mea cea românească!\n\nSai, voinice, și nechează\nAger, falnic ca un zmeu,\nCăci am inimă vitează\nȘi credință-n Dumnezeu!\n\nCu-al meu suflet, cu-a mea pală,\nCu-al meu șoim albit de spume,\nÎn dușmani vom da năvală,\nDe s-a duce vestea-n lume!\n\nSai, voinice, și nechează\nAger, falnic ca un zmeu,\nCăci am inimă vitează\nȘi credință-n Dumnezeu!\n\n\n\n\n\n\n",
        "Text1": "\n\nVasile Alecsandri\n\n\n\n\nCântec ostășesc\n\n\n\nRomân verde ca stejarul,\nRâd de dușmani și de moarte!\nSă-mi trăiască armăsarul\nȘi prin glonți să mă tot poarte!\n\nSai, voinice, și nechează\nAger, falnic ca un zmeu,\nCăci am inimă vitează\nȘi credință-n Dumnezeu!\n\nCât mi-a sta mâna voinică\nPe-a mea pală ostășească,\nN-aibă grijă de nimică\nȚara mea cea românească!\n\nSai, voinice, și nechează\nAger, falnic ca un zmeu,\nCăci am inimă vitează\nȘi credință-n Dumnezeu!\n\nCu-al meu suflet, cu-a mea pală,\nCu-al meu șoim albit de spume,\nÎn dușmani vom da năvală,\nDe s-a duce vestea-n lume!\n\nSai, voinice, și nechează\nAger, falnic ca un zmeu,\nCăci am inimă vitează\nȘi credință-n Dumnezeu!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nSteluța\n\n\n\nTu, care ești pierdută în neagra vecinicie,\nStea dulce și iubită a sufletului meu!\nȘi care-odinioară luceai atât de vie\nPe când eram în lume tu singură și eu!\n\nO! blândă, mult duioasă și tainică lumină!\nÎn veci printre steluțe te cată al meu dor,\nȘ-adeseori la tine, când noaptea e senină,\nPe plaiul nemuririi se naltă c-un lung zbor.\n\nTrecut-au ani de lacrimi, și mulți vor trece încă\nDin ora de urgie în care te-am pierdut!\nȘi doru-mi nu s-alină, și jalea mea adâncă\nCa trista vecinicie e fără de trecut!\n\nPlăceri ale iubirii, plăceri încântătoare!\nSimpri! mărețe visuri de falnic viitor!\nV-ați stins într-o clipală ca stele trecătoare\nCe las-un întuneric adânc în urma lor.\n\nV-ați stins! și de atunce în cruda-mi rătăcire\nN-am altă mângâiere mai vie pe pământ\nDecât să-nalț la tine duioasa mea gândire,\nStelută zâmbitoare dincolo de mormânt!\n\nCăci mult, ah! mult în viață eu te-am iubit pe tine,\nO, dulce dezmierdare a sufletului meu!\nȘi multă fericire ai revărsat în mine\nPe când eram în lume tu singură și eu!\n\nFrumoasă îngerelă cu albe aripioare!\nPrecum un vis de aur în viață-mi ai lucit,\nȘi-n ceruri cu grăbire, ca un parfum de floare,\nTe-ai dus, lăsându-mi numai un suvenir iubit.\n\nUn suvenir, comoară de visuri fericite,\nDe scumpe, și fierbinte, și dulce sărutări,\nDe zile luminoase și îndumnezeite,\nDe nopți venețiane și pline de-ncântări.\n\nUn suvenir poetic, coroana vieții mele,\nCe mângâie și-nvie duioasă-inima mea,\nȘi care se unește cu harpele din stele\nCând mă închin la tine, o! dragă, lină stea!\n\nTu dar ce prin iubire, la a iubirii soare,\nAi deșteptat în mine poetice simțiri,\nPrimește-n altă lume aceste lăcrimioare\nCa un răsunet dulce de-a noastre dulci iubiri!\n\n\n\n\n\n\n",
        "Text1": "\n\nVasile Alecsandri\n\n\n\n\nSteluța\n\n\n\nTu, care ești pierdută în neagra vecinicie,\nStea dulce și iubită a sufletului meu!\nȘi care-odinioară luceai atât de vie\nPe când eram în lume tu singură și eu!\n\nO! blândă, mult duioasă și tainică lumină!\nÎn veci printre steluțe te cată al meu dor,\nȘ-adeseori la tine, când noaptea e senină,\nPe plaiul nemuririi se naltă c-un lung zbor.\n\nTrecut-au ani de lacrimi, și mulți vor trece încă\nDin ora de urgie în care te-am pierdut!\nȘi doru-mi nu s-alină, și jalea mea adâncă\nCa trista vecinicie e fără de trecut!\n\nPlăceri ale iubirii, plăceri încântătoare!\nSimpri! mărețe visuri de falnic viitor!\nV-ați stins într-o clipală ca stele trecătoare\nCe las-un întuneric adânc în urma lor.\n\nV-ați stins! și de atunce în cruda-mi rătăcire\nN-am altă mângâiere mai vie pe pământ\nDecât să-nalț la tine duioasa mea gândire,\nStelută zâmbitoare dincolo de mormânt!\n\nCăci mult, ah! mult în viață eu te-am iubit pe tine,\nO, dulce dezmierdare a sufletului meu!\nȘi multă fericire ai revărsat în mine\nPe când eram în lume tu singură și eu!\n\nFrumoasă îngerelă cu albe aripioare!\nPrecum un vis de aur în viață-mi ai lucit,\nȘi-n ceruri cu grăbire, ca un parfum de floare,\nTe-ai dus, lăsându-mi numai un suvenir iubit.\n\nUn suvenir, comoară de visuri fericite,\nDe scumpe, și fierbinte, și dulce sărutări,\nDe zile luminoase și îndumnezeite,\nDe nopți venețiane și pline de-ncântări.\n\nUn suvenir poetic, coroana vieții mele,\nCe mângâie și-nvie duioasă-inima mea,\nȘi care se unește cu harpele din stele\nCând mă închin la tine, o! dragă, lină stea!\n\nTu dar ce prin iubire, la a iubirii soare,\nAi deșteptat în mine poetice simțiri,\nPrimește-n altă lume aceste lăcrimioare\nCa un răsunet dulce de-a noastre dulci iubiri!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nGondoleta\n\n\n\nCu Ninița-n gondoletă\nCând mă primblu-ncetișor,\nTrecătorul din Piațetă\nNe privește-oftând de dor,\nAtunci cerul se-nsenină,\nLucind vesel l-amândoi,\nȘ-Adriatica s-alină,\nSe alină pentru noi.\n\nÎn laguna de ne place\nA pluti pe-a marei val,\nPentru noi Siroco tace\nPe-a lui Lido verde mal,\nȘi sub lunga să lopată\nGondoleta saltă lin,\nCu Ninița legănată\nLegănată pe-al meu sân.\n\n Mână vesel, lopătare,\n De la Lido la San-Marc.\n Ia de-alung Canalul Mare\n Ce se-ndoaie ca un arc.\n Mergi cât draga mea Ninița,\n Stând la peptu-mi înfocat,\n Mi-a dat dulcea să guriță,\n Mi-a dat dulce sărutat.\n\n Cât va fi în ceruri luna,\n Cât va fi senin pe cer,\n La Gindeca, spre lagună,\n Zbori, voinice gondolier.\n Du-ne, Toni,-n liniștire\n Pân' ce, stând gondola ta,\n Viața noastră de iubire\n Cu iubire va-nceta!\n\n\n\n\n\n\n",
        "Text1": "\n\nVasile Alecsandri\n\n\n\n\nGondoleta\n\n\n\nCu Ninița-n gondoletă\nCând mă primblu-ncetișor,\nTrecătorul din Piațetă\nNe privește-oftând de dor,\nAtunci cerul se-nsenină,\nLucind vesel l-amândoi,\nȘ-Adriatica s-alină,\nSe alină pentru noi.\n\nÎn laguna de ne place\nA pluti pe-a marei val,\nPentru noi Siroco tace\nPe-a lui Lido verde mal,\nȘi sub lunga să lopată\nGondoleta saltă lin,\nCu Ninița legănată\nLegănată pe-al meu sân.\n\n Mână vesel, lopătare,\n De la Lido la San-Marc.\n Ia de-alung Canalul Mare\n Ce se-ndoaie ca un arc.\n Mergi cât draga mea Ninița,\n Stând la peptu-mi înfocat,\n Mi-a dat dulcea să guriță,\n Mi-a dat dulce sărutat.\n\n Cât va fi în ceruri luna,\n Cât va fi senin pe cer,\n La Gindeca, spre lagună,\n Zbori, voinice gondolier.\n Du-ne, Toni,-n liniștire\n Pân' ce, stând gondola ta,\n Viața noastră de iubire\n Cu iubire va-nceta!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nPe mare\n\n\n\nAh! viața pentru mine,\nScump înger! fără tine\nNu are nici un bine,\nNu are nici un dar.\nÎn cer fie lumină,\nSau nori, sau noapte lină,\nSufletul meu suspină,\nSuspină cu amar!\n\nOricare nălucire\nL-a omului simțire\nAduce-nsuflețire\nCu glasu-i încântat,\nSe pierde-n neagra ceață\nCe-ntunecă-a mea viață\nȘi glasu-i se îngheață\nDe mine depărtat.\n\nAcum cerul zâmbește,\nNatura-ntinerește\nȘi tot care trăiește\nSe simte fericit;\nDar mie ceru-mi pare\nCuprins de-ntunecare;\nVăd lumea-n întristare\nCa sufletu-mi cernit!\n\nZadarnic cat plăcere,\nZadarnic mângâiere,\nS-alin a mea durere,\nSă curm al meu suspin.\nTrecuta fericire\nIzvor e de jelire,\nȘi dulcea-i suvenire\nHrănește jalea-n sân!\n\nO, valuri mari de spume!\nPurtați-mă prin lume\nCa frunza fără nume\nCe o plutiți ușor,\nȘi m-aruncați din mare\nPierdut, fără suflare,\nPe malul cu uitare\nAdâncului Bosfor!\n\nPe Marea Neagră, mai 1847\n\n\n\n\n\n",
        "Text1": "\n\nVasile Alecsandri\n\n\n\n\nPe mare\n\n\n\nAh! viața pentru mine,\nScump înger! fără tine\nNu are nici un bine,\nNu are nici un dar.\nÎn cer fie lumină,\nSau nori, sau noapte lină,\nSufletul meu suspină,\nSuspină cu amar!\n\nOricare nălucire\nL-a omului simțire\nAduce-nsuflețire\nCu glasu-i încântat,\nSe pierde-n neagra ceață\nCe-ntunecă-a mea viață\nȘi glasu-i se îngheață\nDe mine depărtat.\n\nAcum cerul zâmbește,\nNatura-ntinerește\nȘi tot care trăiește\nSe simte fericit;\nDar mie ceru-mi pare\nCuprins de-ntunecare;\nVăd lumea-n întristare\nCa sufletu-mi cernit!\n\nZadarnic cat plăcere,\nZadarnic mângâiere,\nS-alin a mea durere,\nSă curm al meu suspin.\nTrecuta fericire\nIzvor e de jelire,\nȘi dulcea-i suvenire\nHrănește jalea-n sân!\n\nO, valuri mari de spume!\nPurtați-mă prin lume\nCa frunza fără nume\nCe o plutiți ușor,\nȘi m-aruncați din mare\nPierdut, fără suflare,\nPe malul cu uitare\nAdâncului Bosfor!\n\nPe Marea Neagră, mai 1847\n\n\n\n\n\n"
    },
    {
        "Text": "\n\nVasile Alecsandri\n\n\n\n\nAdio\n\n\n\nDe-aș trăi cât lumea-ntreagă,\nGândul meu la tine, dragă,\nVecinic, vecinic va zbura,\nȘ-orice e mai sfânt în mine,\nDulce înger! pentru tine,\nPentru tine-1 voi păstra.\n\nCea mai blândă-a mea gândire,\nCea mai gingașă simțire,\nCel mai falnic dor al meu\nȚie numai, numai ție\nLe închin pentru vecie\nCa la însuși Dumnezeu!\n\nTu, ființă de slăvire!\nC-un cuvânt, cu o zâmbire,\nCu un dulce sărutat!\nMi-ai dat suflet, mi-ai dat viață,\nȘi a raiului dulceață\nTu în sânu-mi ai vărsat!\n\nTu mi-ai dat cu-a ta iubire\nAcea naltă fericire,\nAcel simt dumnezeiesc\nCe puternic ne supune\nȘi ne-naltă de ne pune\nSus, pe tronul îngeresc!\n\nTu, Eleno!... dar, vai mie!\nÎntr-o noapte de urgie\nCerul crud ne-a despărțit!\nTu te-ai dus, te-ai dus, iubită...\nFericirea-mi nesfârșită\nÎntr-o clipă s-a sfârșit!\n\nAșa-i soarta! așa-n lume\nTot ce poartă-un dulce nume,\nTot ce-i falnic și frumos\nCurând trece, curând moare,\nCa un cântec, ca o floare,\nCa un fulger luminos!\n\nSteaua vine, steaua piere!\nAstfel dulcea-mi mângâiere\nA pierit de pe pământ;\nA pierit, s-a dus cu tine\nÎn locașul de lumine...\nȘi eu plâng pe-al tău mormânt!\n\nSingur, singur cu-a mea jale,\nRătăcit pe-a vieții cale,\nCa un orb nenorocit,\nViața-mi scade, jalea-mi crește,\nȘ-al meu dor în veci s-oprește\nPe mormântul tău iubit!\n\nAdio! pe-aceste maluri\nDe-ale Bosforului valuri\nÎngânate lin, ușor,\nTe las, înger de iubire!\nCu a vieții-mi fericire,\nCu-al meu suflet plin de dor!\n\nConstantinopol, mai 1849\n\n\n\n\n\n",
        "Text1": "\n\nVasile Alecsandri\n\n\n\n\nAdio\n\n\n\nDe-aș trăi cât lumea-ntreagă,\nGândul meu la tine, dragă,\nVecinic, vecinic va zbura,\nȘ-orice e mai sfânt în mine,\nDulce înger! pentru tine,\nPentru tine-1 voi păstra.\n\nCea mai blândă-a mea gândire,\nCea mai gingașă simțire,\nCel mai falnic dor al meu\nȚie numai, numai ție\nLe închin pentru vecie\nCa la însuși Dumnezeu!\n\nTu, ființă de slăvire!\nC-un cuvânt, cu o zâmbire,\nCu un dulce sărutat!\nMi-ai dat suflet, mi-ai dat viață,\nȘi a raiului dulceață\nTu în sânu-mi ai vărsat!\n\nTu mi-ai dat cu-a ta iubire\nAcea naltă fericire,\nAcel simt dumnezeiesc\nCe puternic ne supune\nȘi ne-naltă de ne pune\nSus, pe tronul îngeresc!\n\nTu, Eleno!... dar, vai mie!\nÎntr-o noapte de urgie\nCerul crud ne-a despărțit!\nTu te-ai dus, te-ai dus, iubită...\nFericirea-mi nesfârșită\nÎntr-o clipă s-a sfârșit!\n\nAșa-i soarta! așa-n lume\nTot ce poartă-un dulce nume,\nTot ce-i falnic și frumos\nCurând trece, curând moare,\nCa un cântec, ca o floare,\nCa un fulger luminos!\n\nSteaua vine, steaua piere!\nAstfel dulcea-mi mângâiere\nA pierit de pe pământ;\nA pierit, s-a dus cu tine\nÎn locașul de lumine...\nȘi eu plâng pe-al tău mormânt!\n\nSingur, singur cu-a mea jale,\nRătăcit pe-a vieții cale,\nCa un orb nenorocit,\nViața-mi scade, jalea-mi crește,\nȘ-al meu dor în veci s-oprește\nPe mormântul tău iubit!\n\nAdio! pe-aceste maluri\nDe-ale Bosforului valuri\nÎngânate lin, ușor,\nTe las, înger de iubire!\nCu a vieții-mi fericire,\nCu-al meu suflet plin de dor!\n\nConstantinopol, mai 1849\n\n\n\n\n\n"
    },
    {
        "Text": "\n\nVasile Alecsandri\n\n\n\n\nLăcrimioare *\n\n\n\nMulte flori lucesc în lume,\nMulte flori mirositoare!\nDar ca voi, mici lăcrimioare,\nN-are-n lume nici o floare\nMiros dulce, dulce nume!\n\nVoi sunteți lacrimi de îngeri\nPe pământ din cer picate,\nCând prin stele legănate\nA lor suflete curate\nZbor vărsând duioase plângeri.\n\nSunteți fragede și albe\nCa iubita vieții mele!\nCu voi, scumpe strugurele,\nAlbe mărgăritărele,\nPrimăvara-și face salbe.\n\nDar deodată vântul rece\nFără vreme vă cosește!\nAstfel soarta crunt răpește\nTot ce-n lume ne zâmbește...\nFloarea piere, viața trece!\n\n\n* Românii de peste Milcov numesc mărgăritarele albele fiice ale primăverii,\ncare în Moldova poartă numele de lăcrimioare.\n\n\n\n\n\n\n",
        "Text1": "\n\nVasile Alecsandri\n\n\n\n\nLăcrimioare *\n\n\n\nMulte flori lucesc în lume,\nMulte flori mirositoare!\nDar ca voi, mici lăcrimioare,\nN-are-n lume nici o floare\nMiros dulce, dulce nume!\n\nVoi sunteți lacrimi de îngeri\nPe pământ din cer picate,\nCând prin stele legănate\nA lor suflete curate\nZbor vărsând duioase plângeri.\n\nSunteți fragede și albe\nCa iubita vieții mele!\nCu voi, scumpe strugurele,\nAlbe mărgăritărele,\nPrimăvara-și face salbe.\n\nDar deodată vântul rece\nFără vreme vă cosește!\nAstfel soarta crunt răpește\nTot ce-n lume ne zâmbește...\nFloarea piere, viața trece!\n\n\n* Românii de peste Milcov numesc mărgăritarele albele fiice ale primăverii,\ncare în Moldova poartă numele de lăcrimioare.\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nPe un album\n\n\n\nÎn zadar vuiește Cerna și se bate\nDe-a ei stânci mărețe, vechi, nestrămutate,\nȘi-n cascade albe saltă pe-a lor sân...\nApa-i trecătoare, pietrele rămân!\n\nÎn zadar și anii s-adun cu grăbire,\nTrecând peste inimi ce-au gustat iubire!\nSuvenirul dulce de-un minut slăvit\nPintre-a vieții valuri stă-n veci neclintit!\n\n\n\n\n\n\n",
        "Text1": "\n\nVasile Alecsandri\n\n\n\n\nPe un album\n\n\n\nÎn zadar vuiește Cerna și se bate\nDe-a ei stânci mărețe, vechi, nestrămutate,\nȘi-n cascade albe saltă pe-a lor sân...\nApa-i trecătoare, pietrele rămân!\n\nÎn zadar și anii s-adun cu grăbire,\nTrecând peste inimi ce-au gustat iubire!\nSuvenirul dulce de-un minut slăvit\nPintre-a vieții valuri stă-n veci neclintit!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nAdio Moldovei\n\n\n\nScumpă țară și frumoasă\n0, Moldovă, țara mea!\nCine pleacă și te lasă\nE pătruns de jale grea,\nCăci, plutind în visuri line\nPe-al tău sân ca într-un rai,\nDulce-i viața de la tine\nCa o dulce zi de mai!\n\nEu te las, țară iubită,\nDe-al tau cer mă depărtez\nDar cu inima cernită\nPlâng amar, amar oftez!\nTrist, acum la despărțire\nDe fiori mă simt cuprins.\nȘ-orice dragă nălucire\nPentru mine-acum s-au stins!\n\nCine știe, cine știe\nDacă-mpins de-al soartei vânt,\nM-oi întoarce-n veselie\nSă sărut al tău pământ!\nDe-oi videa încă vrodată\nMunții tăi răsunători\nCe cu-o frunte înălțată\nSe perd falnic pintre nori;\n\nȘi-ai tăi codri de verdeață,\nUnde curg, șoptesc ușor\nReci izvoare ce dau viață,\nDoine care zic de dor,\nȘi-al tău cer care zâmbește\nSufletului românesc\nȘi oricare mă iubește\nS-ori pe care eu iubesc!\n\nIată ceasul de pornire!\nIată ceasul mult amar!\nVeselie, fericire,\nEu le las pe-al tău hotar,\nȘ-a mea inimă îți zice:\nO! Moldovo ce jălesc,\nAdio! rămâi ferice,\nFerice să te găsesc!\n\n\n\n\n\n\n",
        "Text1": "\n\nVasile Alecsandri\n\n\n\n\nAdio Moldovei\n\n\n\nScumpă țară și frumoasă\n0, Moldovă, țara mea!\nCine pleacă și te lasă\nE pătruns de jale grea,\nCăci, plutind în visuri line\nPe-al tău sân ca într-un rai,\nDulce-i viața de la tine\nCa o dulce zi de mai!\n\nEu te las, țară iubită,\nDe-al tau cer mă depărtez\nDar cu inima cernită\nPlâng amar, amar oftez!\nTrist, acum la despărțire\nDe fiori mă simt cuprins.\nȘ-orice dragă nălucire\nPentru mine-acum s-au stins!\n\nCine știe, cine știe\nDacă-mpins de-al soartei vânt,\nM-oi întoarce-n veselie\nSă sărut al tău pământ!\nDe-oi videa încă vrodată\nMunții tăi răsunători\nCe cu-o frunte înălțată\nSe perd falnic pintre nori;\n\nȘi-ai tăi codri de verdeață,\nUnde curg, șoptesc ușor\nReci izvoare ce dau viață,\nDoine care zic de dor,\nȘi-al tău cer care zâmbește\nSufletului românesc\nȘi oricare mă iubește\nS-ori pe care eu iubesc!\n\nIată ceasul de pornire!\nIată ceasul mult amar!\nVeselie, fericire,\nEu le las pe-al tău hotar,\nȘ-a mea inimă îți zice:\nO! Moldovo ce jălesc,\nAdio! rămâi ferice,\nFerice să te găsesc!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nHora Unirii\n1857\n\n\n\nHai să dăm mână cu mână\nCei cu inimă română,\nSă-nvârtim hora frăției\nPe pământul României!\n\nIarba rea din holde piară!\nPiară dușmănia-n țară!\nÎntre noi să nu mai fie\nDecât flori și omenie!\n\nMăi muntene, măi vecine,\nVină să te prinzi cu mine\nȘi la viață cu unire,\nȘi la moarte cu-nfrățire!\n\nUnde-i unul, nu-i putere\nLa nevoi și la durere.\nUnde-s doi, puterea crește\nȘi dușmanul nu sporește!\n\nAmândoi suntem de-o mamă,\nDe-o făptură și de-o seamă,\nCa doi brazi într-o tulpină,\nCa doi ochi într-o lumină.\n\nAmândoi avem un nume,\nAmândoi o soartă-n lume.\nEu ți-s frate, tu mi-ești frate,\nÎn noi doi un suflet bate!\n\nVin' la Milcov cu grăbire\nSă-1 secăm dintr-o sorbire,\nCa să treacă drumul mare\nPeste-a noastre vechi hotare,\n\nȘi să vadă sfântul soare\nÎntr-o zi de sărbătoare\nHora noastră cea frățească\nPe câmpia românească!\n\n\n\n\n\n\n",
        "Text1": "\n\nVasile Alecsandri\n\n\n\n\nHora Unirii\n1857\n\n\n\nHai să dăm mână cu mână\nCei cu inimă română,\nSă-nvârtim hora frăției\nPe pământul României!\n\nIarba rea din holde piară!\nPiară dușmănia-n țară!\nÎntre noi să nu mai fie\nDecât flori și omenie!\n\nMăi muntene, măi vecine,\nVină să te prinzi cu mine\nȘi la viață cu unire,\nȘi la moarte cu-nfrățire!\n\nUnde-i unul, nu-i putere\nLa nevoi și la durere.\nUnde-s doi, puterea crește\nȘi dușmanul nu sporește!\n\nAmândoi suntem de-o mamă,\nDe-o făptură și de-o seamă,\nCa doi brazi într-o tulpină,\nCa doi ochi într-o lumină.\n\nAmândoi avem un nume,\nAmândoi o soartă-n lume.\nEu ți-s frate, tu mi-ești frate,\nÎn noi doi un suflet bate!\n\nVin' la Milcov cu grăbire\nSă-1 secăm dintr-o sorbire,\nCa să treacă drumul mare\nPeste-a noastre vechi hotare,\n\nȘi să vadă sfântul soare\nÎntr-o zi de sărbătoare\nHora noastră cea frățească\nPe câmpia românească!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nDeșteptarea României *\n1848\n\n\n\nVoi ce stați în adormire, voi ce stați în nemișcare,\nN-auziți prin somnul vostru acel glas triumfător,\nCe se-nalță pân' la ceruri din a lumii deșteptare,\nCa o lungă salutare\nCătr-un falnic viitor?\n\nNu simțiți inima voastră că tresare și se bate?\nNu simțiți în pieptul vostru un dor sfânt și românesc\nLa cel glas de înviere, la cel glas de libertate\nCe pătrunde și răzbate\nOrice suflet omenesc?\n\nIată! lumea se deșteaptă din adânca-i letargie!\nEa pășește cu pas mare cătr-un țel de mult dorit.\nAh! treziți-vă ca dânsa, frații mei de Românie!\nSculați toți cu bărbăție,\nZiua vieții a sosit!\n\nLibertatea-n fața lumii a aprins un mândru soare,\nȘ-acum neamurile toate către dânsul ațintesc\nCa un cârd de vulturi ageri ce cu-aripi mântuitoare\nSe cerc vesel ca să zboare\nCătre soarele ceresc!\n\nNumai tu, popor române, să zaci vecinic în orbire?\nNumai tu să fii nevrednic de-acest timp reformator?\nNumai tu să nu iei parte la obșteasca înfrățire,\nLa obșteasca fericire,\nLa obștescul viitor?\n\nPână când să creadă lumea, o! copii de Românie!\nC-orice dor de libertate a pierit, s-a stins din voi?\nPână când să ne tot plece cruda, oarba tiranie\nȘi la caru-i de trufie\nSă ne-njuge ea pe noi?\n\nPână când în țara noastră tot străinul să domnească?\nNu sunteți sătui de rele, n-ați avut destui stăpâni?\nLa arme, viteji, la arme! faceți lumea să privească\nPe câmpia românească\nCete mândre de români!\n\nSculați, frați de-același nume, iată timpul de frăție!\nPeste Molna, peste Milcov, peste Prut, peste Carpați\nAruncați brațele voastre cu-o puternică mândrie\nȘi de-acum pe vecinicie\nCu toți mâinile vă dați!\n\nHai, copii de-același sânge! hai cu toți într-o unire\nLibertate-acum sau moarte să cătăm, să dobândim.\nPas, români! lumea ne vede... Pentru-a Patriei iubire,\nPentru-a mamei dezrobire\nViata noastră să jertfim!\n\nFericit acel ce calcă tirania sub picioare!\nCare vede-n a lui țară libertatea re-nviind,\nFericit, măreț acela care sub un falnic soare\nPentru Patria sa moare,\nNemurire moștenind.\n\n\n* Această poezie nu a fost publicată în ediția l-a a Doinelor, fiindcă volumul,\ntipărit la Paris, avea a trece prin Austria pentru ca să intre în România.\n\n\n\n\n\n\n",
        "Text1": "\n\nVasile Alecsandri\n\n\n\n\nDeșteptarea României *\n1848\n\n\n\nVoi ce stați în adormire, voi ce stați în nemișcare,\nN-auziți prin somnul vostru acel glas triumfător,\nCe se-nalță pân' la ceruri din a lumii deșteptare,\nCa o lungă salutare\nCătr-un falnic viitor?\n\nNu simțiți inima voastră că tresare și se bate?\nNu simțiți în pieptul vostru un dor sfânt și românesc\nLa cel glas de înviere, la cel glas de libertate\nCe pătrunde și răzbate\nOrice suflet omenesc?\n\nIată! lumea se deșteaptă din adânca-i letargie!\nEa pășește cu pas mare cătr-un țel de mult dorit.\nAh! treziți-vă ca dânsa, frații mei de Românie!\nSculați toți cu bărbăție,\nZiua vieții a sosit!\n\nLibertatea-n fața lumii a aprins un mândru soare,\nȘ-acum neamurile toate către dânsul ațintesc\nCa un cârd de vulturi ageri ce cu-aripi mântuitoare\nSe cerc vesel ca să zboare\nCătre soarele ceresc!\n\nNumai tu, popor române, să zaci vecinic în orbire?\nNumai tu să fii nevrednic de-acest timp reformator?\nNumai tu să nu iei parte la obșteasca înfrățire,\nLa obșteasca fericire,\nLa obștescul viitor?\n\nPână când să creadă lumea, o! copii de Românie!\nC-orice dor de libertate a pierit, s-a stins din voi?\nPână când să ne tot plece cruda, oarba tiranie\nȘi la caru-i de trufie\nSă ne-njuge ea pe noi?\n\nPână când în țara noastră tot străinul să domnească?\nNu sunteți sătui de rele, n-ați avut destui stăpâni?\nLa arme, viteji, la arme! faceți lumea să privească\nPe câmpia românească\nCete mândre de români!\n\nSculați, frați de-același nume, iată timpul de frăție!\nPeste Molna, peste Milcov, peste Prut, peste Carpați\nAruncați brațele voastre cu-o puternică mândrie\nȘi de-acum pe vecinicie\nCu toți mâinile vă dați!\n\nHai, copii de-același sânge! hai cu toți într-o unire\nLibertate-acum sau moarte să cătăm, să dobândim.\nPas, români! lumea ne vede... Pentru-a Patriei iubire,\nPentru-a mamei dezrobire\nViata noastră să jertfim!\n\nFericit acel ce calcă tirania sub picioare!\nCare vede-n a lui țară libertatea re-nviind,\nFericit, măreț acela care sub un falnic soare\nPentru Patria sa moare,\nNemurire moștenind.\n\n\n* Această poezie nu a fost publicată în ediția l-a a Doinelor, fiindcă volumul,\ntipărit la Paris, avea a trece prin Austria pentru ca să intre în România.\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nSentinela română\npoem istoric\n\n\n\nI\n\nRomânul nu piere.\n\nDin vârful Carpaților,\nDin desimea brazilor,\nRepezit-am ochii mei\nCa doi vulturi sprintenei\nPe cea vale adâncită\nȘi cu flori acoperită,\nCe se-ntinde ca o ceață\nPân' în Dunărea măreață\nȘi de-acolo-n depărtare\nPân' în Nistru, pân' în Mare.\nIar pe cel amar pustiu\nCu văzutul ce-ntâlnii?\nÎntâlnii viteaz oștean,\nPurtând semne de roman,\nFalnic, tare ca un leu\nȘi cu chip frumos de zeu.\nBrațu-i stâng era-ncordat\nSub un scut de fier săpat\nCe ca soarele sorea\nȘi pe care se zărea\nO lupoaică argintie\nCe părea a fi chiar vie,\nȘi sub fiară doi copii\nCe păreau a fi chiar vii.\nMâna-i dreaptă ținea pală;\nIar pe cap purta cu fală\nCoif de aur lucitor,\nCa un zeu nemuritor.\nCel viteaz era călare\nPe-un cal alb în nemișcare,\nȘi, ca dânsul, neclintit\nSta, privind spre răsărit.\nNumai ochii săi mișca,\nVulturește-i alerga,\nPe cea zare cenușie,\nLungă, tainică, pustie,\nUnde, ca prin vis trecând\nS-auzea din când în când\nVuiet surd, grozave șoapte\nCe veneau din miazănoapte,\nZgomot lung, înădușit\nCe venea din răsărit.\n\nIarba nu se clătina,\nFrunza nu se legăna.\nPasărea la munți zbura,\nFiara-n codri tremura,\nCăci prin lumea spăimântată\nÎn uimire cufundată,\nTreceau reci fiori de moarte,\nPresimpri de rele soarte!\nIar pe cer un vultur mare,\nFăcând cercuri de zburare,\nSe vedea plutind cu fală,\nȘi-n rotirea-i triumfală\nTinea ochiul său măreț\nPe viteazul călăreț.\n\n- Cine ești? de unde ești?\nPe la noi ce rătăcești? -\n- Sunt roman și sunt oștean\nDe-a-mpăratului Traian!\nMaica Roma cea bătrână\nMi-a pus arma asta-n mână\nȘi mi-a zis cu glasul său:\nFiiul meu, alesul meu!\nTu, din toți ai mei copii\nCel mai tare-n vitejii!\nMergi în Dacia, grăbește,\nPe barbari de-i risipește,\nȘ-apoi vecinic priveghează,\nSentinelă mult vetează,\nȘi te-aține la hotare\nCă s-aud în depărtare\nRăsunând dușmane pasuri,\nMenintând barbare glasuri...\n\nVenit-am și am învins!\nPe barbari pe toți i-am stins,\nȘi pe țărmurile lor\nAcum, domn stăpânitor,\nAștept oardele avane,\nAștept limbile dușmane\nCare vin din răsărit\nCa potop nemărginit\nSă cuprindă, să înece\nTot pământul unde-or trece!\n- O! viteze neferice,\nAi să pieri în câmpi aice!\n\n- Eu să pier, eu?... niciodată!\nVie-o lume încruntată.\nVie valuri mari de foc...\nNici că m-or clinti din loc.\nTot ce-i verde s-a usca,\nRâurile vor seca,\nȘi pustiul tot mereu\nS-a lăți-mprejurul meu,\nDar eu vecinic în picioare\nPrintre valuri arzătoare\nVoi lupta, lupta-voi foarte\nFăr-a fi atins de moarte,\nCăci român sunt în putere,\nȘi românu-n veci nu piere!\n\nII\n\nApa trece, pietrele rămân.\n\nAbie zice, și deodată\nFulgeră-n cer o săgeată,\nVâjâie, vine, lovește\nScutul care zângănește\nȘ-o respinge,- o zvârle jos\nCa pe-un șarpe veninos.\nDupă dânsa-n depărtare,\nColo-n fund, în fund la zare,\nSe ivește-un negru nor\nPlin de zgomot sunător\nCe tot vine, ce tot crește\nȘi pe câmpuri se lățește\nCât e zare de zărit\nÎntre nord și răsărit!\n\n- Sentinelă, priveghează,\nNorul crunt înaintează,\nSentinelă! te arată,\nNorul crunt se sparge!... Iată\nIată oardele avane,\nIată limbile dușmane\nDe gepizi și de bulgari,\nDe lombarzi și de avari!\nVin și hunii, vin și goții,\nVin potop, potop cu toții\nPe cai iuți ca rândunele,\nFără frâie, fără șele,\nCai sirepi ce fug ca vântul\nDe cutremură pământul!\nMulți sunt ca nisipul mării,\nMulți ca ghearele mustrării\nÎntr-un suflet păcătos,\nÎntr-un cuget sângeros!...\nSai, române, pe omor,\nFă-te fulger răzbitor,\nFă-te Dunăre turbată,\nFă-te soartă ne-mpăcată,\nCăci potopul iată-1 vine\nȘi-i amar, amar de tine!\n\n- Vie!...\nCa o stâncă naltă\nCe din vârf de munte saltă,\nTună, se rostogolește,\nCade, rumpe și zdrobește\nCodrii vechi din a sa cale\nPân' în fund, în fund devale!\nAstfel crunt ostașul meu\nÎși izbește calul său\nPeste codrii mișcători\nDe barbari năvălitori.\nEl îi sparge, și-i răzbește,\nSnopuri, snopuri îi cosește,\nȘi-i înfrânge, și-i respinge,\nȘi-i alungă, și-i învinge!\nCalu-i turbă, mușcă, sare,\nNechezând cu înfocare,\nCalcă trupuri sub picioare,\nSfarmă arme sunătoare\nȘi cu greu în sânge-noată,\nȘi mereu se-ndeasă-n gloată.\nCrunt război! privire cruntă!\nFiul Romei se încruntă...\nFulgeri ies din ochii săi!\nFulgeră mii de scântei\nDintr-a armelor ciocniri\nȘi lucioase zângăniri.\nZbor topoarele-aruncate,\nZbârnâie-arcele-ncordate\nȘi săgețile ușoare\nNourează mândrul soare\nCaii saltă și nechează,\nLupta urlă, se-ncleștează\nȘi barbarii toți grămadă\nMorții crude se dau pradă!\nZece cad, o sută mor,\nSute vin în locul lor!\nMii întregi se risipesc,\nAlte mii în loc sosesc!\nDar viteazul cu-a sa pală\nFace drum printre năvală,\nȘi pătrunde prin săgeți,\nCă-i român cu șapte vieți!\nÎn zadar hidra turbează,\nTrupu-i groaznic încordează,\nGeme, urlă și crâșnește\nȘi-mprejur se-ncolăcește.\nFiul Romei se aprinde,\nHidra-n mâine-i o cuprinde\nȘ-o sugrumă, și o sfarmă,\nȘ-o învinge, și o darmă!...\nFug gepizii, fug bulgarii,\nȘi lombarzii, și avarii,\nFug și hunii, fug și goții,\nFug potop, potop cu toții,\nȘi se duc, se duc ca vântul\nAsurzind întreg pământul\nDe-a lor urlete barbare,\nDe-a lor vaiete amare!\n\nIII\n\nRoma, Roma nu mai este.\n\nUnde-s oardele avane?\nUnde-s limbile dușmane?\nAu pierit, s-au stins din față\nPrecum toamna-n dimineață,\nSe topesc, se sting la soare\nNegurile-otrăvitoare!\nCu ce vifor de urgie\nNăvăliră-n Românie!\nCum veniră de turbați,\nCa balauri încruntați,\nCu o falcă-n cerul sfânt\nȘi cu alta pe pământ!\nDar s-au dus cum n-au venit\nÎn pustiul lor cumplit,\nPărăsind în urma lor\nCâmpul luptei de omor!\nLat e câmpul celei lupte,\nLat și plin de arme rupte,\nPlin de trupuri fărâmate\nCare zac grămezi culcate,\nPlin de sânge ce-1 pătează\nȘi văzduhul aburează!\nUnde sunt atâtea vieți,\nUnde-s ochii îndrăzneți?\nMoartea rece le-a cuprins,\nÎntr-o clipă ea le-a stins,\nȘi pe câmpul cel de moarte,\nCrunt locaș de rele soarte,\nS-a lăsat acum deodată\nO tăcere-nfricoșată!\nNumai când, din vreme-n vreme,\nSe aude-un glas ce geme,\nO jelire-ntristătoare,\nUn suspin de om ce moare,\nSau nechezul dureros\nUnui cal răsturnat jos,\nCare cheamă ne-ncetat\nPe stăpânu-i jos culcat.\n\nSoarele își schimbă locul!\nȘi apune roș ca focul,\nIntinzând pe cea câmpie\nO văpseală purpurie\nCa un sângeros veșmânt\nPeste-un lung și trist mormânt!\nIar în naltul cerului,\nDeasupra mormântului,\nȚipă vulturul cu fală\nȘi-n rotirea-i triumfală\nIncunună cu-al său zbor\nPe viteazu-nvingător.\n\nSă trăiești, ostaș romane,\nStâlp al lumii apusane!\nTu cu pieptu-ți ai oprit\nValul crunt din răsărit,\nȘi cu brațul tău armat\nPasul soartei 1-ai schimbat!\nDar ce zic!... un fior rece\nPrin a lumii vine trece,\nCăci deodat-un glas prin lume,\nFără seamăn, fără nume,\nSună, duce-o neagră veste:\nRoma, Roma nu mai este!...\n\nZis-a glasul, un răsunet\nLung răspunde ca un tunet,\nȘi a Romei vultur falnic\nCade, dând un țipăt jalnic!\nZis-a glasul, și cu jale\nPlângând soarta mumei sale,\nFiul Romei cei bătrâne\nScapă armele din mâine,\nPleacă fruntea și-n durere\nMoartea cheamă, moarte cere!\n\nIară calu-i frățior,\nNechezând încetișor,\nCâmpul luptei părăsește\nȘi spre munți încet pornește,\nDucând lin și nesimțit\nPe stăpânul lui iubit...\nEi se duc în tristă cale\nȘi pe urma lor devale\nCade-o noapte-ntunecoasă,\nNoapte oarbă, fioroasă\nCa fundul pământului,\nCa taina mormântului!\nȘi sub neagra sa aripă\nSe șterg toate într-o clipă\nCum se șterge de ușor\nVisul cel amăgitor,\nȘi ca suvenirul sfânt\nCelor care nu mai sunt!...\n\nMunții Carpați, 1848\n\n\n\n\n\n",
        "Text1": "\n\nVasile Alecsandri\n\n\n\n\nSentinela română\npoem istoric\n\n\n\nI\n\nRomânul nu piere.\n\nDin vârful Carpaților,\nDin desimea brazilor,\nRepezit-am ochii mei\nCa doi vulturi sprintenei\nPe cea vale adâncită\nȘi cu flori acoperită,\nCe se-ntinde ca o ceață\nPân' în Dunărea măreață\nȘi de-acolo-n depărtare\nPân' în Nistru, pân' în Mare.\nIar pe cel amar pustiu\nCu văzutul ce-ntâlnii?\nÎntâlnii viteaz oștean,\nPurtând semne de roman,\nFalnic, tare ca un leu\nȘi cu chip frumos de zeu.\nBrațu-i stâng era-ncordat\nSub un scut de fier săpat\nCe ca soarele sorea\nȘi pe care se zărea\nO lupoaică argintie\nCe părea a fi chiar vie,\nȘi sub fiară doi copii\nCe păreau a fi chiar vii.\nMâna-i dreaptă ținea pală;\nIar pe cap purta cu fală\nCoif de aur lucitor,\nCa un zeu nemuritor.\nCel viteaz era călare\nPe-un cal alb în nemișcare,\nȘi, ca dânsul, neclintit\nSta, privind spre răsărit.\nNumai ochii săi mișca,\nVulturește-i alerga,\nPe cea zare cenușie,\nLungă, tainică, pustie,\nUnde, ca prin vis trecând\nS-auzea din când în când\nVuiet surd, grozave șoapte\nCe veneau din miazănoapte,\nZgomot lung, înădușit\nCe venea din răsărit.\n\nIarba nu se clătina,\nFrunza nu se legăna.\nPasărea la munți zbura,\nFiara-n codri tremura,\nCăci prin lumea spăimântată\nÎn uimire cufundată,\nTreceau reci fiori de moarte,\nPresimpri de rele soarte!\nIar pe cer un vultur mare,\nFăcând cercuri de zburare,\nSe vedea plutind cu fală,\nȘi-n rotirea-i triumfală\nTinea ochiul său măreț\nPe viteazul călăreț.\n\n- Cine ești? de unde ești?\nPe la noi ce rătăcești? -\n- Sunt roman și sunt oștean\nDe-a-mpăratului Traian!\nMaica Roma cea bătrână\nMi-a pus arma asta-n mână\nȘi mi-a zis cu glasul său:\nFiiul meu, alesul meu!\nTu, din toți ai mei copii\nCel mai tare-n vitejii!\nMergi în Dacia, grăbește,\nPe barbari de-i risipește,\nȘ-apoi vecinic priveghează,\nSentinelă mult vetează,\nȘi te-aține la hotare\nCă s-aud în depărtare\nRăsunând dușmane pasuri,\nMenintând barbare glasuri...\n\nVenit-am și am învins!\nPe barbari pe toți i-am stins,\nȘi pe țărmurile lor\nAcum, domn stăpânitor,\nAștept oardele avane,\nAștept limbile dușmane\nCare vin din răsărit\nCa potop nemărginit\nSă cuprindă, să înece\nTot pământul unde-or trece!\n- O! viteze neferice,\nAi să pieri în câmpi aice!\n\n- Eu să pier, eu?... niciodată!\nVie-o lume încruntată.\nVie valuri mari de foc...\nNici că m-or clinti din loc.\nTot ce-i verde s-a usca,\nRâurile vor seca,\nȘi pustiul tot mereu\nS-a lăți-mprejurul meu,\nDar eu vecinic în picioare\nPrintre valuri arzătoare\nVoi lupta, lupta-voi foarte\nFăr-a fi atins de moarte,\nCăci român sunt în putere,\nȘi românu-n veci nu piere!\n\nII\n\nApa trece, pietrele rămân.\n\nAbie zice, și deodată\nFulgeră-n cer o săgeată,\nVâjâie, vine, lovește\nScutul care zângănește\nȘ-o respinge,- o zvârle jos\nCa pe-un șarpe veninos.\nDupă dânsa-n depărtare,\nColo-n fund, în fund la zare,\nSe ivește-un negru nor\nPlin de zgomot sunător\nCe tot vine, ce tot crește\nȘi pe câmpuri se lățește\nCât e zare de zărit\nÎntre nord și răsărit!\n\n- Sentinelă, priveghează,\nNorul crunt înaintează,\nSentinelă! te arată,\nNorul crunt se sparge!... Iată\nIată oardele avane,\nIată limbile dușmane\nDe gepizi și de bulgari,\nDe lombarzi și de avari!\nVin și hunii, vin și goții,\nVin potop, potop cu toții\nPe cai iuți ca rândunele,\nFără frâie, fără șele,\nCai sirepi ce fug ca vântul\nDe cutremură pământul!\nMulți sunt ca nisipul mării,\nMulți ca ghearele mustrării\nÎntr-un suflet păcătos,\nÎntr-un cuget sângeros!...\nSai, române, pe omor,\nFă-te fulger răzbitor,\nFă-te Dunăre turbată,\nFă-te soartă ne-mpăcată,\nCăci potopul iată-1 vine\nȘi-i amar, amar de tine!\n\n- Vie!...\nCa o stâncă naltă\nCe din vârf de munte saltă,\nTună, se rostogolește,\nCade, rumpe și zdrobește\nCodrii vechi din a sa cale\nPân' în fund, în fund devale!\nAstfel crunt ostașul meu\nÎși izbește calul său\nPeste codrii mișcători\nDe barbari năvălitori.\nEl îi sparge, și-i răzbește,\nSnopuri, snopuri îi cosește,\nȘi-i înfrânge, și-i respinge,\nȘi-i alungă, și-i învinge!\nCalu-i turbă, mușcă, sare,\nNechezând cu înfocare,\nCalcă trupuri sub picioare,\nSfarmă arme sunătoare\nȘi cu greu în sânge-noată,\nȘi mereu se-ndeasă-n gloată.\nCrunt război! privire cruntă!\nFiul Romei se încruntă...\nFulgeri ies din ochii săi!\nFulgeră mii de scântei\nDintr-a armelor ciocniri\nȘi lucioase zângăniri.\nZbor topoarele-aruncate,\nZbârnâie-arcele-ncordate\nȘi săgețile ușoare\nNourează mândrul soare\nCaii saltă și nechează,\nLupta urlă, se-ncleștează\nȘi barbarii toți grămadă\nMorții crude se dau pradă!\nZece cad, o sută mor,\nSute vin în locul lor!\nMii întregi se risipesc,\nAlte mii în loc sosesc!\nDar viteazul cu-a sa pală\nFace drum printre năvală,\nȘi pătrunde prin săgeți,\nCă-i român cu șapte vieți!\nÎn zadar hidra turbează,\nTrupu-i groaznic încordează,\nGeme, urlă și crâșnește\nȘi-mprejur se-ncolăcește.\nFiul Romei se aprinde,\nHidra-n mâine-i o cuprinde\nȘ-o sugrumă, și o sfarmă,\nȘ-o învinge, și o darmă!...\nFug gepizii, fug bulgarii,\nȘi lombarzii, și avarii,\nFug și hunii, fug și goții,\nFug potop, potop cu toții,\nȘi se duc, se duc ca vântul\nAsurzind întreg pământul\nDe-a lor urlete barbare,\nDe-a lor vaiete amare!\n\nIII\n\nRoma, Roma nu mai este.\n\nUnde-s oardele avane?\nUnde-s limbile dușmane?\nAu pierit, s-au stins din față\nPrecum toamna-n dimineață,\nSe topesc, se sting la soare\nNegurile-otrăvitoare!\nCu ce vifor de urgie\nNăvăliră-n Românie!\nCum veniră de turbați,\nCa balauri încruntați,\nCu o falcă-n cerul sfânt\nȘi cu alta pe pământ!\nDar s-au dus cum n-au venit\nÎn pustiul lor cumplit,\nPărăsind în urma lor\nCâmpul luptei de omor!\nLat e câmpul celei lupte,\nLat și plin de arme rupte,\nPlin de trupuri fărâmate\nCare zac grămezi culcate,\nPlin de sânge ce-1 pătează\nȘi văzduhul aburează!\nUnde sunt atâtea vieți,\nUnde-s ochii îndrăzneți?\nMoartea rece le-a cuprins,\nÎntr-o clipă ea le-a stins,\nȘi pe câmpul cel de moarte,\nCrunt locaș de rele soarte,\nS-a lăsat acum deodată\nO tăcere-nfricoșată!\nNumai când, din vreme-n vreme,\nSe aude-un glas ce geme,\nO jelire-ntristătoare,\nUn suspin de om ce moare,\nSau nechezul dureros\nUnui cal răsturnat jos,\nCare cheamă ne-ncetat\nPe stăpânu-i jos culcat.\n\nSoarele își schimbă locul!\nȘi apune roș ca focul,\nIntinzând pe cea câmpie\nO văpseală purpurie\nCa un sângeros veșmânt\nPeste-un lung și trist mormânt!\nIar în naltul cerului,\nDeasupra mormântului,\nȚipă vulturul cu fală\nȘi-n rotirea-i triumfală\nIncunună cu-al său zbor\nPe viteazu-nvingător.\n\nSă trăiești, ostaș romane,\nStâlp al lumii apusane!\nTu cu pieptu-ți ai oprit\nValul crunt din răsărit,\nȘi cu brațul tău armat\nPasul soartei 1-ai schimbat!\nDar ce zic!... un fior rece\nPrin a lumii vine trece,\nCăci deodat-un glas prin lume,\nFără seamăn, fără nume,\nSună, duce-o neagră veste:\nRoma, Roma nu mai este!...\n\nZis-a glasul, un răsunet\nLung răspunde ca un tunet,\nȘi a Romei vultur falnic\nCade, dând un țipăt jalnic!\nZis-a glasul, și cu jale\nPlângând soarta mumei sale,\nFiul Romei cei bătrâne\nScapă armele din mâine,\nPleacă fruntea și-n durere\nMoartea cheamă, moarte cere!\n\nIară calu-i frățior,\nNechezând încetișor,\nCâmpul luptei părăsește\nȘi spre munți încet pornește,\nDucând lin și nesimțit\nPe stăpânul lui iubit...\nEi se duc în tristă cale\nȘi pe urma lor devale\nCade-o noapte-ntunecoasă,\nNoapte oarbă, fioroasă\nCa fundul pământului,\nCa taina mormântului!\nȘi sub neagra sa aripă\nSe șterg toate într-o clipă\nCum se șterge de ușor\nVisul cel amăgitor,\nȘi ca suvenirul sfânt\nCelor care nu mai sunt!...\n\nMunții Carpați, 1848\n\n\n\n\n\n"
    },
    {
        "Text": "\n\nVasile Alecsandri\n\n\n\n\nMuntele de foc *\nLegendă din Munții Apenini\n\n\n\nPe cei munți pustii, sălbatici,\nDin Lombardo-Veneție,\nUnde noaptea în orgie\nS-adun demonii lunatici,\n\nHoți de moarte doisprezece\nStau în rond sub vântul rece\nCare șuieră și trece!\n\nFocul cerului s-aprinde,\nUrmărit de groaznic tunet,\nȘi al munților răsunet\nPrintre văi adânci se-ntinde.\n\nHoții râd cu voie bună.\nȘeful lor, purtând cunună,\nCântă astfel în furtună:\n\n\"Varsă-n cupa mea de aur\nAcest vin ce desfatează\nȘi mă-mbată, mă turbează,\nCa sângele roș pe taur.\n\nToarnă, drege tot aice,\nȘi când eu destul voi zie,\nPe-al meu cap trămetul pice!\n\nBeți, voinici, până la moarte!\nÎn ceas vesel de plăcere\nSă uităm orice durere,\nOrice chin a relei soarte.\n\nBeți, copii, toți după mine\nȘi-nchinați cupele pline\nIra fulgerelor lumine!\n\nVântul bate, cerul tună,\nMunții urlă, Satan râde,\nIadul vesel se deschide\nȘi cu noi cântă-mpreună.\n\nPe când lumea se-ngrozește,\nOmul brav benchetuiește\nȘ-al lui suflet se-ntărește!\n\nTremure-se tot în lume\nCât va fierbe sânge-n mine!\nFacă-și cruce și se-nchine\nCel ce-aude de-al meu nume.\n\nEu sunt brațul care frânge!\nEu sunt ochiul ce nu plânge!\nEu sunt gura ce bea sânge!\"\n\nAbia zice, și deodată\nCade hoțul de pe munte,\nFulgerat, lovit în frunte\nDe a cerului săgeată!...\n\nDe-atunci mii de focurele,\nLimbi de pară albăstrele,\nArd pe locurile-acele!\n\n\n* În Munții Apenini, între Giogo si Filigare, aproape de satul Petra Mala,\nexistă un fenomen vulcanic foarte curios de observat. Pe surfața vârfului\nunui deal, numit Munte de foc, ies din pământ nenumărate limbi de foc care\nard necontenit, răspândind noaptea lumini fantastice pe stâncile și\npădurile de pe împrejur.\n\n\n\n\n\n\n",
        "Text1": "\n\nVasile Alecsandri\n\n\n\n\nMuntele de foc *\nLegendă din Munții Apenini\n\n\n\nPe cei munți pustii, sălbatici,\nDin Lombardo-Veneție,\nUnde noaptea în orgie\nS-adun demonii lunatici,\n\nHoți de moarte doisprezece\nStau în rond sub vântul rece\nCare șuieră și trece!\n\nFocul cerului s-aprinde,\nUrmărit de groaznic tunet,\nȘi al munților răsunet\nPrintre văi adânci se-ntinde.\n\nHoții râd cu voie bună.\nȘeful lor, purtând cunună,\nCântă astfel în furtună:\n\n\"Varsă-n cupa mea de aur\nAcest vin ce desfatează\nȘi mă-mbată, mă turbează,\nCa sângele roș pe taur.\n\nToarnă, drege tot aice,\nȘi când eu destul voi zie,\nPe-al meu cap trămetul pice!\n\nBeți, voinici, până la moarte!\nÎn ceas vesel de plăcere\nSă uităm orice durere,\nOrice chin a relei soarte.\n\nBeți, copii, toți după mine\nȘi-nchinați cupele pline\nIra fulgerelor lumine!\n\nVântul bate, cerul tună,\nMunții urlă, Satan râde,\nIadul vesel se deschide\nȘi cu noi cântă-mpreună.\n\nPe când lumea se-ngrozește,\nOmul brav benchetuiește\nȘ-al lui suflet se-ntărește!\n\nTremure-se tot în lume\nCât va fierbe sânge-n mine!\nFacă-și cruce și se-nchine\nCel ce-aude de-al meu nume.\n\nEu sunt brațul care frânge!\nEu sunt ochiul ce nu plânge!\nEu sunt gura ce bea sânge!\"\n\nAbia zice, și deodată\nCade hoțul de pe munte,\nFulgerat, lovit în frunte\nDe a cerului săgeată!...\n\nDe-atunci mii de focurele,\nLimbi de pară albăstrele,\nArd pe locurile-acele!\n\n\n* În Munții Apenini, între Giogo si Filigare, aproape de satul Petra Mala,\nexistă un fenomen vulcanic foarte curios de observat. Pe surfața vârfului\nunui deal, numit Munte de foc, ies din pământ nenumărate limbi de foc care\nard necontenit, răspândind noaptea lumini fantastice pe stâncile și\npădurile de pe împrejur.\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nÎnșiră te, mărgărite\nLegendă\n\n\n\nTrei copile de-mpărat\nStau într-un măreț palat,\nÎnșirând la scumpe salbe\nDe mărgăritare albe.\nIar o pasăre măiastră\nVine vesel pe fereastră\nȘi, bătând din aripioare,\nZice, blând cuvântătoare:\n\"Bine, bine v-am găsit,\nDalbe flori din răsărit!\"\n\"Bine-ai venit de la rai,\nPăsărea cu dulce grai!\"\n\"Eu sosesc cu primăvara\nCa să mă întorn cu vara;\nȘ-acum vin pe-al vostru plai,\nAducând luna lui mai,\nLuna cea de lăcrimioare\nȘi de doruri iubitoare,\nȘi o dalbă de poveste\nCum n-a fost și nu mai este!\"\n\"Păsărică, spune, spune\nCea poveste de minune,\nCă ți-om face noi trei salbe\nDe mărgăritare albe.\"\n\nI\n\n\"Înșiră-te, mărgărite,\nPe lungi fire aurite,\nCa o horă luminoasă,\nCa povestea mea duioasă:\nFost-a fost în lume-odată\nMândruliță, dulce fată,\nȘi la chip fermecătoare\nDe puteai căta la soare,\nIar la ochișorii săi\nȘi la față-i nu putei!\nFlorile îi ziceau floare,\nStelele, stea lucitoare,\nÎncât vecinic flori și stele\nSe certau noaptea-ntre ele!\nIată-n fapt de dimineață\nCă pe câmpul de verdeață\nCopilița, cu-alte două,\nSe primbla, torcând prin rouă\nUna zice: \"Am visat\nDe-un fecior de împărat!\nDac-ar fi acum să vie\nSă m-aleagă de soție,\nI-aș aduce eu în dar\nUn șoiman de armăsar\nCare zboară, care sare\nPeste munți și peste mare\nȘi înconjură pământul\nMai ușor chiar decât vântul!\"\nAlta zice: \"Surioare!\nEu i-aș tese-n foc de soare\nO cămașă-n zece ițe,\nCu descânteci prin altițe,\nCa să-i fie de noroc\nȘi să-1 apere de foc,\nȘi de patimi sufletești,\nȘi de boalele trupești!\"\nIar frumoasa copiliță\nZice astfel din guriță:\n\"Eu i-aș face doi feciori,\nDoi de gemeni frățiori,\nCu cosițele-aurite\nȘi cu fețele-nflorite,\nDe n-ar fi alții ca ei\nDrăgălași și frumușei,\nCăci ar fi strălucitori\nCa doi ochi veselitori!\"\n\"De mi-i face-așa copii,\nTu, mireasa mea să fii!\n(Zice-atunce mândrul crai\nCe vâna pe verde plai.)\nTu să fii a mea mireasă,\nA mea dulce-mpărăteasă!\nTu, minune-ncântatoare\nCare ești ruptă din soare!\"\nCopiliță-n fericire\nStă pătrunsă de uimire,\nOchii galeș i se-nchid,\nDegetele-i se deschid,\nFusu-i pică, firu-și pierde,\nȘi ea cade-n iarba verde.\nIară craiul tinerel\nO ia-n brațe ușurel,\nȘi cu gingașul odor\nSaltă pe-al său cal ușor,\nCalul falnic se-ncordează,\nSare, zboară și nechează;\nEl nechezul n-a sfârșit,\nLa palat c-a și sosit!\n\nȘapte zile-abia trecea,\nMare nuntă se făcea,\nCu nuntași nenumărați,\nCum se cade la-mpărați,\nDe-a mers vestea-n depărtări,\nPeste nouă țări și mări!\nFost-au față crai vestiți,\nCu coroane-mpodobiți,\nȘi vestite-mpărătese,\nTot frumoase și alese.\nFost-au încă la serbare\nOaspeți mari de spaimântare\nUriași cu negre semne,\nSfarmă-Piatră, Strâmbă-Lemne,\nZmei cu ochii sângeroși\nȘi vitejii feți-frumoși!\nDar din toți nuntașii cine\nRăspândea mai vii lumine?\nDulce-a craiului mireasă,\nTânăra împărăteasă,\nCare ochii fermeca\nDe zâmbea sau de juca.\nBlândul zâmbet al copilei\nLumina ca faptul zilei,\nȘ-al ei joc părea un zbor\nChiar de flutur sprinteior.\nFost-am încă și eu față\nLa cea nuntă mult măreață,\nȘi de-atunci tot mă gândesc\nC-am visat un vis ceresc!\n\nII\n\nÎnșiră-te, mărgărite,\nPe lungi fire aurite,\nPrecum șirul din poveste,\nCă-nainte mult mai este:\n\nTrecu luna, trecu două,\nTrecu cinci, trecură nouă,\nDoamna născu doi feciori,\nDoi de gemeni frățiori,\nCu cosițe poleite\nȘi cu fețe înflorite,\nDe păreau strălucitori\nCa doi ochi veselitori!...\n\nAlei, mândre surioare!\nPuteați voi a-mi spune oare\nCe-i mai bun în astă viață\nCa iubirea cu dulceață?\nCe-i mai sfânt și mai alin\nCa mama cu prunc la sân?\nCe-i mai drag și mai plăcut\nCa pruncuțul nou-născut?...\nMama doamnă, fericită,\nCu doi prunci împodobită,\nÎi ținea duios la sân,\nCa doi fluturi pe un crin,\nȘi din pletele-i gingașe\nLe făcea lor dulce fașe,\nȘi pe brațe-i, ca să-i culce,\nLe făcea un leagăn dulce.\nEa-i privea și zi și noapte,\nLe vorbea cu blânde șoapte,\nȘi, privindu-i, se uimea!...\nEa-i trezea și-i adormea.\nI-adormea tot în cântări\nȘi-i trezea în sărutări.\n\nCând era pe adormire,\nLe cânta cu-nduioșire:\n\"Nani, nani, copilași,\nDragii mamei feciorași!\nCă mama v-a legăna,\nCu vers dulce v-a-ngâna\nȘ-a ruga pe Dumnezeu\nSă vă primble-n raiul său,\nSă vedeți, unicii mei,\nCeruri plini de curcubei,\nPloi de raze și de stele\nPe câmpii de viorele,\nȘ-oi ruga Domnul ceresc\nSă ajungeți cum doresc,\nViteji mari și feți-frumoși,\nDoi luceferi mângâioși.\nLumea să vă îndrăgească,\nDușmanii să se-ngrozească,\nS-aveți parte și renume,\nSă vă meargă vestea-n lume!\n\nCând era iar pe trezie,\nLe cânta în veselie:\n\"Sculați, sculați, feții mei,\nFloricele dalbe!\nC-au venit doi îngerei\nÎn veșminte albe,\nÎngerei colindători,\nFloricele dalbe,\nNoaptea pe la cântători,\nCând zorile-s albe,\nȘi v-aduc pe aripioare\nFloricele dalbe,\nRouă sfântă-nvietoare\nȘi cunune albe!\"\n\nAlei! mândre surioare!\nNici că se afla sub soare\nFericire mai deplină,\nViață dulce mai senină!\nDar în lume ades trece\nVânt de moarte, fior rece,\nȘi pe loc se vestejește\nTot ce-n lume ne zâmbește!\nSeninul se schimbă-n nori,\nViața-n noapte fără zori,\nVeselia-n aspre chinuri\nȘi cântările-n suspinuri!\nIată că-ntr-o zi din mai\nMers-a vestea chiar la rai\nDe-acei mândri frățiori,\nA pământului comori,\nȘi top îngerii în zbor\nAu venit, ascunși de-un nor,\nCa să vadă dacă sunt\nFrați de-ai lor pe-acest pământ\n\"Dulce-s, Doamne, la privire!\nCa un vis de fericire!\"\nAbia zis-au, și pe loc,\nCa un fulger viu de foc,\nCrunt deochiul au ajuns\nPe copii și i-au străpuns!\nCopilașii plâng, suspin',\nScot gurița de la sân,\nCată-n ochii mamei lor,\nPleacă fruntea, cad și mor!\nVai de codrul care-și pierde\nFreamătul și frunza verde!\nVai de inima pustie\nCe-a rămas făr' de soție!\nDar amar, amar de lume,\nDe copiii fără mume,\nȘi de mamele cu dor\nCare-și pierd copiii lor!\n\nIII\n\nÎnșiră-te, mărgărite,\nPe lungi fire aurite,\nPrecum șirul din poveste,\nCă-nainte mult mai este:\n\nPe copiii-mbrățișați,\nÎntr-un leagăn alb culcați,\nTrista mamă i-a-ngropat\nLângă ea, lângă palat,\nLa fereastra din grădină,\nSub o tufă de sulcină.\nIar din leagănul de flori\nRăsărit-au până-n zori\nDoi brazi gingași de o seamă,\nCa doi gemeni dintr-o mamă,\nȘ-au crescut, crescut-au iară\nDe la zori și până-n seară,\nPân-au dat să se lovească\nDe fereastra-mpărătească...\n\n\"Frățioare, frățioare,\nÎnlăuntru ce vezi oare?\"\n\"Văd pe mama!...\nAuzi, frate,\nGemetele-i necurmate?\"\n\"Măiculița mea iubită,\nCât de-amar e rătăcită!\"\n\"Ochii-i sunt două izvoare\nTot de lacrimi arzătoare!\"\n\"Ah! privește cum ne cată\nPrin cea casă întristată!\"\n\"Cum ne cehamă, cum ne plânge!\nMâinile cum și le frânge!\"\n\"Mamă, mamă, draga noastră,\nIată-ne ici la fereastră,\nVin' cu dulce diezmierdat,\nCă de mult, amar de noi,\nNe lipsești la amândoi!\"\nAstfel brazii suspinau\nȘ-a lor crengi le clătinau\nPe fereastră-n sala mare...\nMama doamnă viu tresare,\nVine,-aleargă, stă, nu crede,\nVede brazii și nu-i vede,\nȘterge iute ochii săi:\n\"Dragii mei, drăguții mei!\nVoi sunteți! inima-mi zice\nC-ați venit voi iar aice\nLâng-a mamei dulce sân,\nCe hrănește-amar suspin!\nScumpii mamei frumușei,\nCopilași, iubiții mei!\nFrig v-a fost în cel pământ,\nPedepsi-l-ar pomnul sfânt!\nȘ-acum nu mai cată nime\nDe a voastră frăgezime,\nNici vă leagănă-n cântări,\nNici v-adoarme-n sărutări!\"\n\"Taci, măicuță cu durere,\nCă-ți aducem mângâiere.\nNu jeli a noastră soartă,\nCă de grijă cerul poartă\nȘi la morți, și la cei vii,\nȘi la flori, și la copii.\nSeara primăverii caldă\nCu dulci lacrime ne scaldă,\nVântul ne adoarme-ușor\nCu suspin răcoritor,\nȘi steluta serii, mută,\nCu dulci raze ne sărută.\"\n\"Ce vorbiți de primăvară,\nȘi de stele, și de seară?\nNu vedeți cumpliții nori\nCum sosesc fulgerători?\nN-auziți cerul cum tună\nȘi pământul cum răsună?\nVântul suflă și vă-ndoaie,\nPe voi cade rece ploaie...\nDragii mei, gingașii mei!\nCum să-i apăr eu pe ei?...\nBiata mamă n-a sfârșit,\nCerul brazii a trămit\nȘi sub ochii săi pe loc\nI-au aprins în mare foc!\nLa pământ brazii cădeau,\nCu lung geamăt ei ardeau\nȘi spre doamna ce-i vedea\nCrengile și le-ntindea.\nBiata mamă, despletită,\nSpăimântată, rătăcită,\nPe fereastră se pleca,\nVrând în foc a s-arunca;\nDar deodată ochii săi\nAu zărit două scântei\nPrintre flăcări strălucind,\nÎn văzduh voios sărind,\nCătre stele tot suind,\nȘ-amândouă printre ele\nPrefăcându-se în stele.\nFata ei, l-acea privire,\nStrăluci de fericire,\nCum s-aprinde alba lună\nDup-o aprigă furtună;\nȘi cu grabă-n veselie\nIeșind noaptea pe câmpie,\nEa se duse aiurind,\nCu ochii la cer privind,\nCum se duce neoprit\nDorul cel nemărginit!\n\nIV\n\nÎnșiră-te, mărgărite,\nPe lungi fire aurite,\nCa duioasa mea poveste,\nCă-nainte mult nu este:\n\nPe cea vale de mohor,\nLâng-un limpede izvor,\nMama doamnă stă culcată\nȘi cu dragoste tot cată\nCând la cerul înstelat,\nUnde doru-i a zburat,\nCând pe fata apei line,\nUnde-a cerului lumine\nSe prevăd, se oglindează\nȘi în taină scânteiază.\nBiata mamă-ncet suspină\nȘi cu-o floare de sulcină\nEa dezmiardă-ncetișor\nFata micului izvor,\nȘ-apoi stă, și tot privește,\nApa când se limpezește,\nCare stele mai întăi\nAu să iasă-n fata ei?\nUmbra nopții de pe vale\nSe pătrunde de-a ei jale\nȘi ascultă în tăcere\nȘoapta-i plină de durere.\nCăci ea stelele descântă\nȘi, plângând, astfel ea cântă:\n\"Câte stele sunt pe cer,\nPână-n ziuă toate pier,\nNumai două-s stătătoare\nPân' la răsărit de soare,\nȘi îngână dorul meu...\nCoborî-le-ar Dumnezeu!\n\nStelișoare, blânde stele,\nOchișori inimii mele!\nPe pământ voi v-ați închis\nȘi în ceruri v-ați deschis\nSă priviți la dorul meu...\nCoborî-v-ar Dumnezeu!\n\nBine v-a fi vouă, bine,\nÎn cel rai cu vii lumine,\nDar nici raiul nu e lin\nCa al mamei dulce sân!\nAh! copii, la sânul meu\nCoborî-v-ar Dumnezeu!\"\n\nO! minune! sus, în cer,\nDouă stele iată pier!\nȘi cu zborul de săgeată\nPrin văzduh iată-le, iată\nCă vin iute și voioase,\nLăsând urme argintoase\nPân' ce cad lângă izvor\nÎntr-un lung, întins ogor,\nȘi se fac din două stele\nDouă mărgăritărele...\n\nCine-n lume, cine poate\nMările să le înoate,\nCodrii vechi să mi-i pătrunză\nCa să numere-a lor frunză?\nCine poate-avea aflare\nCâte valuri sunt pe mare,\nCâte raze sunt în soare,\nCât parfum e într-o floare?\nNumai dorul mamei poate\nSă pătrundă-n lume toate,\nCa să afle mângâiere\nLa cumplita sa durere!\nAstfel Doamna, ca-ntr-un râu,\nIntră-n lanul cel de grâu,\nȘi tot cată ne-ncetat\nStelele care-au picat.\nSpic de spic ea îl culege,\nGrâu-n palme îl alege\nȘi-l sărută, și-1 dezmiardă,\nCopilașii să nu-și piardă!\nZi de vară până-n seară\nEa din lan nu iese-afară,\nSpicuiește, spicuiește,\nDe odihnă nici gândește!\nIar când lanul s-a sfârșit,\nIată, Doamne! c-a găsit\nÎntr-un spic frumos și mare\nDouă mici mărgăritare!\nȘi de-atunci mama duioasă,\nIn răpirea-i drăgăstoasă,\nTot înșiră, visătoare,\nPrețioasele-i odoare\nȘi la sânu-i tot le strânge,\nApoi râde, apoi plânge,\nLe deșiră când și când\nȘi le-nșiră iar, cântând:\n\n\"Însiră-te, mărgărite,\nPe lungi fire aurite,\nPrecum lacrimile mele\nSe-nșiră curgând la stele!\n\nÎnșiră-te, mărgărite,\nPe lungi fire aurite,\nCa și anii mei de jale\nPe-a durerii tristă cale!\n\nÎnșiră-te, mărgărite,\nPe lungi fire aurite,\nPân' ce dorul bietei mume\nVa-nceta de-a plânge-n lume!\"\n\nMircești\n\n\n\n\n\n",
        "Text1": "\n\nVasile Alecsandri\n\n\n\n\nÎnșiră te, mărgărite\nLegendă\n\n\n\nTrei copile de-mpărat\nStau într-un măreț palat,\nÎnșirând la scumpe salbe\nDe mărgăritare albe.\nIar o pasăre măiastră\nVine vesel pe fereastră\nȘi, bătând din aripioare,\nZice, blând cuvântătoare:\n\"Bine, bine v-am găsit,\nDalbe flori din răsărit!\"\n\"Bine-ai venit de la rai,\nPăsărea cu dulce grai!\"\n\"Eu sosesc cu primăvara\nCa să mă întorn cu vara;\nȘ-acum vin pe-al vostru plai,\nAducând luna lui mai,\nLuna cea de lăcrimioare\nȘi de doruri iubitoare,\nȘi o dalbă de poveste\nCum n-a fost și nu mai este!\"\n\"Păsărică, spune, spune\nCea poveste de minune,\nCă ți-om face noi trei salbe\nDe mărgăritare albe.\"\n\nI\n\n\"Înșiră-te, mărgărite,\nPe lungi fire aurite,\nCa o horă luminoasă,\nCa povestea mea duioasă:\nFost-a fost în lume-odată\nMândruliță, dulce fată,\nȘi la chip fermecătoare\nDe puteai căta la soare,\nIar la ochișorii săi\nȘi la față-i nu putei!\nFlorile îi ziceau floare,\nStelele, stea lucitoare,\nÎncât vecinic flori și stele\nSe certau noaptea-ntre ele!\nIată-n fapt de dimineață\nCă pe câmpul de verdeață\nCopilița, cu-alte două,\nSe primbla, torcând prin rouă\nUna zice: \"Am visat\nDe-un fecior de împărat!\nDac-ar fi acum să vie\nSă m-aleagă de soție,\nI-aș aduce eu în dar\nUn șoiman de armăsar\nCare zboară, care sare\nPeste munți și peste mare\nȘi înconjură pământul\nMai ușor chiar decât vântul!\"\nAlta zice: \"Surioare!\nEu i-aș tese-n foc de soare\nO cămașă-n zece ițe,\nCu descânteci prin altițe,\nCa să-i fie de noroc\nȘi să-1 apere de foc,\nȘi de patimi sufletești,\nȘi de boalele trupești!\"\nIar frumoasa copiliță\nZice astfel din guriță:\n\"Eu i-aș face doi feciori,\nDoi de gemeni frățiori,\nCu cosițele-aurite\nȘi cu fețele-nflorite,\nDe n-ar fi alții ca ei\nDrăgălași și frumușei,\nCăci ar fi strălucitori\nCa doi ochi veselitori!\"\n\"De mi-i face-așa copii,\nTu, mireasa mea să fii!\n(Zice-atunce mândrul crai\nCe vâna pe verde plai.)\nTu să fii a mea mireasă,\nA mea dulce-mpărăteasă!\nTu, minune-ncântatoare\nCare ești ruptă din soare!\"\nCopiliță-n fericire\nStă pătrunsă de uimire,\nOchii galeș i se-nchid,\nDegetele-i se deschid,\nFusu-i pică, firu-și pierde,\nȘi ea cade-n iarba verde.\nIară craiul tinerel\nO ia-n brațe ușurel,\nȘi cu gingașul odor\nSaltă pe-al său cal ușor,\nCalul falnic se-ncordează,\nSare, zboară și nechează;\nEl nechezul n-a sfârșit,\nLa palat c-a și sosit!\n\nȘapte zile-abia trecea,\nMare nuntă se făcea,\nCu nuntași nenumărați,\nCum se cade la-mpărați,\nDe-a mers vestea-n depărtări,\nPeste nouă țări și mări!\nFost-au față crai vestiți,\nCu coroane-mpodobiți,\nȘi vestite-mpărătese,\nTot frumoase și alese.\nFost-au încă la serbare\nOaspeți mari de spaimântare\nUriași cu negre semne,\nSfarmă-Piatră, Strâmbă-Lemne,\nZmei cu ochii sângeroși\nȘi vitejii feți-frumoși!\nDar din toți nuntașii cine\nRăspândea mai vii lumine?\nDulce-a craiului mireasă,\nTânăra împărăteasă,\nCare ochii fermeca\nDe zâmbea sau de juca.\nBlândul zâmbet al copilei\nLumina ca faptul zilei,\nȘ-al ei joc părea un zbor\nChiar de flutur sprinteior.\nFost-am încă și eu față\nLa cea nuntă mult măreață,\nȘi de-atunci tot mă gândesc\nC-am visat un vis ceresc!\n\nII\n\nÎnșiră-te, mărgărite,\nPe lungi fire aurite,\nPrecum șirul din poveste,\nCă-nainte mult mai este:\n\nTrecu luna, trecu două,\nTrecu cinci, trecură nouă,\nDoamna născu doi feciori,\nDoi de gemeni frățiori,\nCu cosițe poleite\nȘi cu fețe înflorite,\nDe păreau strălucitori\nCa doi ochi veselitori!...\n\nAlei, mândre surioare!\nPuteați voi a-mi spune oare\nCe-i mai bun în astă viață\nCa iubirea cu dulceață?\nCe-i mai sfânt și mai alin\nCa mama cu prunc la sân?\nCe-i mai drag și mai plăcut\nCa pruncuțul nou-născut?...\nMama doamnă, fericită,\nCu doi prunci împodobită,\nÎi ținea duios la sân,\nCa doi fluturi pe un crin,\nȘi din pletele-i gingașe\nLe făcea lor dulce fașe,\nȘi pe brațe-i, ca să-i culce,\nLe făcea un leagăn dulce.\nEa-i privea și zi și noapte,\nLe vorbea cu blânde șoapte,\nȘi, privindu-i, se uimea!...\nEa-i trezea și-i adormea.\nI-adormea tot în cântări\nȘi-i trezea în sărutări.\n\nCând era pe adormire,\nLe cânta cu-nduioșire:\n\"Nani, nani, copilași,\nDragii mamei feciorași!\nCă mama v-a legăna,\nCu vers dulce v-a-ngâna\nȘ-a ruga pe Dumnezeu\nSă vă primble-n raiul său,\nSă vedeți, unicii mei,\nCeruri plini de curcubei,\nPloi de raze și de stele\nPe câmpii de viorele,\nȘ-oi ruga Domnul ceresc\nSă ajungeți cum doresc,\nViteji mari și feți-frumoși,\nDoi luceferi mângâioși.\nLumea să vă îndrăgească,\nDușmanii să se-ngrozească,\nS-aveți parte și renume,\nSă vă meargă vestea-n lume!\n\nCând era iar pe trezie,\nLe cânta în veselie:\n\"Sculați, sculați, feții mei,\nFloricele dalbe!\nC-au venit doi îngerei\nÎn veșminte albe,\nÎngerei colindători,\nFloricele dalbe,\nNoaptea pe la cântători,\nCând zorile-s albe,\nȘi v-aduc pe aripioare\nFloricele dalbe,\nRouă sfântă-nvietoare\nȘi cunune albe!\"\n\nAlei! mândre surioare!\nNici că se afla sub soare\nFericire mai deplină,\nViață dulce mai senină!\nDar în lume ades trece\nVânt de moarte, fior rece,\nȘi pe loc se vestejește\nTot ce-n lume ne zâmbește!\nSeninul se schimbă-n nori,\nViața-n noapte fără zori,\nVeselia-n aspre chinuri\nȘi cântările-n suspinuri!\nIată că-ntr-o zi din mai\nMers-a vestea chiar la rai\nDe-acei mândri frățiori,\nA pământului comori,\nȘi top îngerii în zbor\nAu venit, ascunși de-un nor,\nCa să vadă dacă sunt\nFrați de-ai lor pe-acest pământ\n\"Dulce-s, Doamne, la privire!\nCa un vis de fericire!\"\nAbia zis-au, și pe loc,\nCa un fulger viu de foc,\nCrunt deochiul au ajuns\nPe copii și i-au străpuns!\nCopilașii plâng, suspin',\nScot gurița de la sân,\nCată-n ochii mamei lor,\nPleacă fruntea, cad și mor!\nVai de codrul care-și pierde\nFreamătul și frunza verde!\nVai de inima pustie\nCe-a rămas făr' de soție!\nDar amar, amar de lume,\nDe copiii fără mume,\nȘi de mamele cu dor\nCare-și pierd copiii lor!\n\nIII\n\nÎnșiră-te, mărgărite,\nPe lungi fire aurite,\nPrecum șirul din poveste,\nCă-nainte mult mai este:\n\nPe copiii-mbrățișați,\nÎntr-un leagăn alb culcați,\nTrista mamă i-a-ngropat\nLângă ea, lângă palat,\nLa fereastra din grădină,\nSub o tufă de sulcină.\nIar din leagănul de flori\nRăsărit-au până-n zori\nDoi brazi gingași de o seamă,\nCa doi gemeni dintr-o mamă,\nȘ-au crescut, crescut-au iară\nDe la zori și până-n seară,\nPân-au dat să se lovească\nDe fereastra-mpărătească...\n\n\"Frățioare, frățioare,\nÎnlăuntru ce vezi oare?\"\n\"Văd pe mama!...\nAuzi, frate,\nGemetele-i necurmate?\"\n\"Măiculița mea iubită,\nCât de-amar e rătăcită!\"\n\"Ochii-i sunt două izvoare\nTot de lacrimi arzătoare!\"\n\"Ah! privește cum ne cată\nPrin cea casă întristată!\"\n\"Cum ne cehamă, cum ne plânge!\nMâinile cum și le frânge!\"\n\"Mamă, mamă, draga noastră,\nIată-ne ici la fereastră,\nVin' cu dulce diezmierdat,\nCă de mult, amar de noi,\nNe lipsești la amândoi!\"\nAstfel brazii suspinau\nȘ-a lor crengi le clătinau\nPe fereastră-n sala mare...\nMama doamnă viu tresare,\nVine,-aleargă, stă, nu crede,\nVede brazii și nu-i vede,\nȘterge iute ochii săi:\n\"Dragii mei, drăguții mei!\nVoi sunteți! inima-mi zice\nC-ați venit voi iar aice\nLâng-a mamei dulce sân,\nCe hrănește-amar suspin!\nScumpii mamei frumușei,\nCopilași, iubiții mei!\nFrig v-a fost în cel pământ,\nPedepsi-l-ar pomnul sfânt!\nȘ-acum nu mai cată nime\nDe a voastră frăgezime,\nNici vă leagănă-n cântări,\nNici v-adoarme-n sărutări!\"\n\"Taci, măicuță cu durere,\nCă-ți aducem mângâiere.\nNu jeli a noastră soartă,\nCă de grijă cerul poartă\nȘi la morți, și la cei vii,\nȘi la flori, și la copii.\nSeara primăverii caldă\nCu dulci lacrime ne scaldă,\nVântul ne adoarme-ușor\nCu suspin răcoritor,\nȘi steluta serii, mută,\nCu dulci raze ne sărută.\"\n\"Ce vorbiți de primăvară,\nȘi de stele, și de seară?\nNu vedeți cumpliții nori\nCum sosesc fulgerători?\nN-auziți cerul cum tună\nȘi pământul cum răsună?\nVântul suflă și vă-ndoaie,\nPe voi cade rece ploaie...\nDragii mei, gingașii mei!\nCum să-i apăr eu pe ei?...\nBiata mamă n-a sfârșit,\nCerul brazii a trămit\nȘi sub ochii săi pe loc\nI-au aprins în mare foc!\nLa pământ brazii cădeau,\nCu lung geamăt ei ardeau\nȘi spre doamna ce-i vedea\nCrengile și le-ntindea.\nBiata mamă, despletită,\nSpăimântată, rătăcită,\nPe fereastră se pleca,\nVrând în foc a s-arunca;\nDar deodată ochii săi\nAu zărit două scântei\nPrintre flăcări strălucind,\nÎn văzduh voios sărind,\nCătre stele tot suind,\nȘ-amândouă printre ele\nPrefăcându-se în stele.\nFata ei, l-acea privire,\nStrăluci de fericire,\nCum s-aprinde alba lună\nDup-o aprigă furtună;\nȘi cu grabă-n veselie\nIeșind noaptea pe câmpie,\nEa se duse aiurind,\nCu ochii la cer privind,\nCum se duce neoprit\nDorul cel nemărginit!\n\nIV\n\nÎnșiră-te, mărgărite,\nPe lungi fire aurite,\nCa duioasa mea poveste,\nCă-nainte mult nu este:\n\nPe cea vale de mohor,\nLâng-un limpede izvor,\nMama doamnă stă culcată\nȘi cu dragoste tot cată\nCând la cerul înstelat,\nUnde doru-i a zburat,\nCând pe fata apei line,\nUnde-a cerului lumine\nSe prevăd, se oglindează\nȘi în taină scânteiază.\nBiata mamă-ncet suspină\nȘi cu-o floare de sulcină\nEa dezmiardă-ncetișor\nFata micului izvor,\nȘ-apoi stă, și tot privește,\nApa când se limpezește,\nCare stele mai întăi\nAu să iasă-n fata ei?\nUmbra nopții de pe vale\nSe pătrunde de-a ei jale\nȘi ascultă în tăcere\nȘoapta-i plină de durere.\nCăci ea stelele descântă\nȘi, plângând, astfel ea cântă:\n\"Câte stele sunt pe cer,\nPână-n ziuă toate pier,\nNumai două-s stătătoare\nPân' la răsărit de soare,\nȘi îngână dorul meu...\nCoborî-le-ar Dumnezeu!\n\nStelișoare, blânde stele,\nOchișori inimii mele!\nPe pământ voi v-ați închis\nȘi în ceruri v-ați deschis\nSă priviți la dorul meu...\nCoborî-v-ar Dumnezeu!\n\nBine v-a fi vouă, bine,\nÎn cel rai cu vii lumine,\nDar nici raiul nu e lin\nCa al mamei dulce sân!\nAh! copii, la sânul meu\nCoborî-v-ar Dumnezeu!\"\n\nO! minune! sus, în cer,\nDouă stele iată pier!\nȘi cu zborul de săgeată\nPrin văzduh iată-le, iată\nCă vin iute și voioase,\nLăsând urme argintoase\nPân' ce cad lângă izvor\nÎntr-un lung, întins ogor,\nȘi se fac din două stele\nDouă mărgăritărele...\n\nCine-n lume, cine poate\nMările să le înoate,\nCodrii vechi să mi-i pătrunză\nCa să numere-a lor frunză?\nCine poate-avea aflare\nCâte valuri sunt pe mare,\nCâte raze sunt în soare,\nCât parfum e într-o floare?\nNumai dorul mamei poate\nSă pătrundă-n lume toate,\nCa să afle mângâiere\nLa cumplita sa durere!\nAstfel Doamna, ca-ntr-un râu,\nIntră-n lanul cel de grâu,\nȘi tot cată ne-ncetat\nStelele care-au picat.\nSpic de spic ea îl culege,\nGrâu-n palme îl alege\nȘi-l sărută, și-1 dezmiardă,\nCopilașii să nu-și piardă!\nZi de vară până-n seară\nEa din lan nu iese-afară,\nSpicuiește, spicuiește,\nDe odihnă nici gândește!\nIar când lanul s-a sfârșit,\nIată, Doamne! c-a găsit\nÎntr-un spic frumos și mare\nDouă mici mărgăritare!\nȘi de-atunci mama duioasă,\nIn răpirea-i drăgăstoasă,\nTot înșiră, visătoare,\nPrețioasele-i odoare\nȘi la sânu-i tot le strânge,\nApoi râde, apoi plânge,\nLe deșiră când și când\nȘi le-nșiră iar, cântând:\n\n\"Însiră-te, mărgărite,\nPe lungi fire aurite,\nPrecum lacrimile mele\nSe-nșiră curgând la stele!\n\nÎnșiră-te, mărgărite,\nPe lungi fire aurite,\nCa și anii mei de jale\nPe-a durerii tristă cale!\n\nÎnșiră-te, mărgărite,\nPe lungi fire aurite,\nPân' ce dorul bietei mume\nVa-nceta de-a plânge-n lume!\"\n\nMircești\n\n\n\n\n\n"
    },
    {
        "Text": "\n\nVasile Alecsandri\n\n\n\n\nStelele\n\n\n\nDe la mine pân' la tine\nNumai stele și lumine!\n\nDar ce sunt acele stele?\nSunt chiar lacrimile mele\n\nCe din ochii-mi au zburat\nȘi pe cer s-au aninat\n\nCum se-anină despre zori\nRoua limpede pe flori!...\n\nVărsat-am multe din ele\nPentru soarta tării mele!\n\nMulte pentru cei ce sunt\nPribegiți de pe pământ!\n\nMulte lacrimi de jelire...\nIar de dulce fericire\n\nAh! Vărsat-am numai două,\nȘi-s luceferi amândouă!\n\nSevilia, 1853\n\n\n\n\n\n",
        "Text1": "\n\nVasile Alecsandri\n\n\n\n\nStelele\n\n\n\nDe la mine pân' la tine\nNumai stele și lumine!\n\nDar ce sunt acele stele?\nSunt chiar lacrimile mele\n\nCe din ochii-mi au zburat\nȘi pe cer s-au aninat\n\nCum se-anină despre zori\nRoua limpede pe flori!...\n\nVărsat-am multe din ele\nPentru soarta tării mele!\n\nMulte pentru cei ce sunt\nPribegiți de pe pământ!\n\nMulte lacrimi de jelire...\nIar de dulce fericire\n\nAh! Vărsat-am numai două,\nȘi-s luceferi amândouă!\n\nSevilia, 1853\n\n\n\n\n\n"
    },
    {
        "Text": "\n\nVasile Alecsandri\n\n\n\n\nMiezul iernii\n\n\n\nÎn păduri trăsnesc stejarii! E un ger amar, cumplit!\nStelele par înghețate, cerul pare oțelit,\nIar zăpada cristalină pe câmpii strălucitoare\nPare-un lan de diamanturi ce scârțâie sub picioare.\n\nFumuri albe se ridică în văzduhul scânteios\nCa înaltele coloane unui templu maiestos,\nȘi pe ele se așează bolta cerului senină,\nUnde luna își aprinde farul tainic de lumină.\n\nO! tablou măreț, fantastic!... Mii de stele argintii\nÎn nemărginitul templu ard ca vecinice făclii.\nMunții sunt a lui altare, codrii - organe sonoare\nUnde crivătul pătrunde, scotând note-ngrozitoare.\n\nTotul e în neclintire, fără viață, fără glas;\nNici un zbor în atmosferă, pe zăpadă - nici un pas;\nDar ce văd?... în raza lunii o fantasmă se arată...\nE un lup ce se alungă după prada-i spăimântată!\n\n\n\n\n\n\n",
        "Text1": "\n\nVasile Alecsandri\n\n\n\n\nMiezul iernii\n\n\n\nÎn păduri trăsnesc stejarii! E un ger amar, cumplit!\nStelele par înghețate, cerul pare oțelit,\nIar zăpada cristalină pe câmpii strălucitoare\nPare-un lan de diamanturi ce scârțâie sub picioare.\n\nFumuri albe se ridică în văzduhul scânteios\nCa înaltele coloane unui templu maiestos,\nȘi pe ele se așează bolta cerului senină,\nUnde luna își aprinde farul tainic de lumină.\n\nO! tablou măreț, fantastic!... Mii de stele argintii\nÎn nemărginitul templu ard ca vecinice făclii.\nMunții sunt a lui altare, codrii - organe sonoare\nUnde crivătul pătrunde, scotând note-ngrozitoare.\n\nTotul e în neclintire, fără viață, fără glas;\nNici un zbor în atmosferă, pe zăpadă - nici un pas;\nDar ce văd?... în raza lunii o fantasmă se arată...\nE un lup ce se alungă după prada-i spăimântată!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nGerul\n\n\n\nGerul aspru și sălbatic strânge-n brațe-i cu jelire\nNeagra luncă de pe vale care zace-n amorțire;\nEl ca pe-o mireasă moartă o-ncunună despre zori\nC-un văl alb de promoroacă și cu țurțuri lucitori.\n\nGerul vine de la munte, la fereastră se oprește\nȘi, privind la focul vesel care-n sobe strălucește,\nEl depune flori de iarnă pe cristalul înghețat,\nCrini și roze de zăpadă ce cu drag le-a sărutat.\n\nGerul face cu-o suflare pod de gheață între maluri,\nPune streșinilor casei o ghirlandă de cristaluri,\nIar pe fete de copile înflorește trandafiri,\nSă ne-aducă viu aminte de-ale verii înfloriri.\n\nGerul dă aripi de vultur cailor în spumegare\nCe se-ntrec pe câmpul luciu, scotând aburi lungi pe nare.\nO! tu, gerule năprasnic, vin', îndeasnnă calul meu\nSă mă poarte ca săgeata unde el știe, și eu!\n\n\n\n\n\n\n",
        "Text1": "\n\nVasile Alecsandri\n\n\n\n\nGerul\n\n\n\nGerul aspru și sălbatic strânge-n brațe-i cu jelire\nNeagra luncă de pe vale care zace-n amorțire;\nEl ca pe-o mireasă moartă o-ncunună despre zori\nC-un văl alb de promoroacă și cu țurțuri lucitori.\n\nGerul vine de la munte, la fereastră se oprește\nȘi, privind la focul vesel care-n sobe strălucește,\nEl depune flori de iarnă pe cristalul înghețat,\nCrini și roze de zăpadă ce cu drag le-a sărutat.\n\nGerul face cu-o suflare pod de gheață între maluri,\nPune streșinilor casei o ghirlandă de cristaluri,\nIar pe fete de copile înflorește trandafiri,\nSă ne-aducă viu aminte de-ale verii înfloriri.\n\nGerul dă aripi de vultur cailor în spumegare\nCe se-ntrec pe câmpul luciu, scotând aburi lungi pe nare.\nO! tu, gerule năprasnic, vin', îndeasnnă calul meu\nSă mă poarte ca săgeata unde el știe, și eu!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nBradul\n\n\n\nSus pe culme bradul verde\nSub zăpada albicioasă\nPrintre negură se pierde\nCa o fantasmă geroasă,\n\nȘi privește cu-ntristare\nCum se primblă prin răstoace\nIarna pe un urs călare,\nIarna cu șapte cojoace.\n\nEl se scutură și zice:\n\"În zadar tu, vrăjitoare,\nAduci viforul pe-aice,\nAduci zile fără soare.\n\nÎn zadar îngheți pământul,\nUcizi florile și stupii\nȘi trimiți moartea cu vântul\nȘi trimiți foamea cu lupii.\n\nÎn zadar a ta suflare\nApa-n râuri o încheagă,\nȘterge urma pe cărare\nȘi de mine m-i leagă.\n\nÎn zadar aduci cu tine\nCorbul negru și prădalnic,\nȘi din codrii cu jivine\nFaci să iasă urlet jalnic.\n\nÎn zadar, urgie crudă,\nLungești noaptea-ntunecoasă\nȘi, râzând de-a lumii trudă,\nScurtezi ziua luminoasă.\n\nÎn zadar îmi pui povară\nDe zăpadă și de gheață.\nFie iarnă, fie vară,\nEu păstrez a mea verdeață!\"\n\n\n\n\n\n\n",
        "Text1": "\n\nVasile Alecsandri\n\n\n\n\nBradul\n\n\n\nSus pe culme bradul verde\nSub zăpada albicioasă\nPrintre negură se pierde\nCa o fantasmă geroasă,\n\nȘi privește cu-ntristare\nCum se primblă prin răstoace\nIarna pe un urs călare,\nIarna cu șapte cojoace.\n\nEl se scutură și zice:\n\"În zadar tu, vrăjitoare,\nAduci viforul pe-aice,\nAduci zile fără soare.\n\nÎn zadar îngheți pământul,\nUcizi florile și stupii\nȘi trimiți moartea cu vântul\nȘi trimiți foamea cu lupii.\n\nÎn zadar a ta suflare\nApa-n râuri o încheagă,\nȘterge urma pe cărare\nȘi de mine m-i leagă.\n\nÎn zadar aduci cu tine\nCorbul negru și prădalnic,\nȘi din codrii cu jivine\nFaci să iasă urlet jalnic.\n\nÎn zadar, urgie crudă,\nLungești noaptea-ntunecoasă\nȘi, râzând de-a lumii trudă,\nScurtezi ziua luminoasă.\n\nÎn zadar îmi pui povară\nDe zăpadă și de gheață.\nFie iarnă, fie vară,\nEu păstrez a mea verdeață!\"\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nSania\n\n\n\nZi cu soare, ger cu stele!... Hai, iubită, la primblare.\nCaii mușcă-a lor zăbale, surugiul e călare;\nSăniuța, cuib de iarnă, e cam strâmtă pentru doi...\nTu zâmbești?... Zâmbirea-ți zice că e bună pentru noi.\n\nCaii scutură prin aer sunătoarele lor salbe,\nRăpind sania ușoară care lasă urme albe.\nSurugiul chiuiește; caii zboară ca doi zmei\nPrin o pulbere de raze, prin un nour de scântei.\n\nPe câmpia înălbită, netedă, strălucitoare\nSe văd insule de codri, s-aud câini la vânătoare,\nIar în lunca pudruită cu mărunt mărgăritar\nSaltă-o veveriță mică pe o creangă de stejar.\n\nAcum trecem prin poiene, acum trecem prin zăvoaie;\nCrengile-aninate-n cale ning steluțe și se-ndoaie.\nIată-o gingașă mlădită cu șirag de mărțișori...\nTu o rupi?... Ea te stropește cu fulgi albi răcoritori.\n\n\n\n\n\n\n",
        "Text1": "\n\nVasile Alecsandri\n\n\n\n\nSania\n\n\n\nZi cu soare, ger cu stele!... Hai, iubită, la primblare.\nCaii mușcă-a lor zăbale, surugiul e călare;\nSăniuța, cuib de iarnă, e cam strâmtă pentru doi...\nTu zâmbești?... Zâmbirea-ți zice că e bună pentru noi.\n\nCaii scutură prin aer sunătoarele lor salbe,\nRăpind sania ușoară care lasă urme albe.\nSurugiul chiuiește; caii zboară ca doi zmei\nPrin o pulbere de raze, prin un nour de scântei.\n\nPe câmpia înălbită, netedă, strălucitoare\nSe văd insule de codri, s-aud câini la vânătoare,\nIar în lunca pudruită cu mărunt mărgăritar\nSaltă-o veveriță mică pe o creangă de stejar.\n\nAcum trecem prin poiene, acum trecem prin zăvoaie;\nCrengile-aninate-n cale ning steluțe și se-ndoaie.\nIată-o gingașă mlădită cu șirag de mărțișori...\nTu o rupi?... Ea te stropește cu fulgi albi răcoritori.\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nLa gura sobei\n\n\n\nAșezat la gura sobei noaptea pe când viscolește\nPrivesc focul, scump tovarăș, care vesel pâlpâiește.\nȘi prin flacăra albastră vreascurilor de aluni\nVăd trecând în zbor fantastic a poveștilor minuni.\n\nIată-o pasăre măiastră prinsă-n luptă c-un balaur;\nIată cerbi cu stele-n frunte care trec pe punți de aur;\nIată cai ce fug ca gândul; iată zmei înaripați\nCare-ascund în mari palaturi mândre fete de-mpărați.\n\nIată pajuri năzdrăvane care vin din neagra lume,\nAducând pe lumea albă feți-frumoși cu falnic nume;\nIată-n lacul cel de lapte toate zânele din rai...\nNu departe stă Pepelea, tupilat în ilori de mai.\n\nDar pe mine ce m-atrage, dar pe mine ce mă-ncântă\nE Ileana Cosânzeana!... în cosită floarea-i cântă.\nPână-n ziuă stau pe gânduri și la ea privesc uimit,\nCă-mi aduce viu aminte de-o minune ce-am iubit!\n\n\n\n\n\n\n",
        "Text1": "\n\nVasile Alecsandri\n\n\n\n\nLa gura sobei\n\n\n\nAșezat la gura sobei noaptea pe când viscolește\nPrivesc focul, scump tovarăș, care vesel pâlpâiește.\nȘi prin flacăra albastră vreascurilor de aluni\nVăd trecând în zbor fantastic a poveștilor minuni.\n\nIată-o pasăre măiastră prinsă-n luptă c-un balaur;\nIată cerbi cu stele-n frunte care trec pe punți de aur;\nIată cai ce fug ca gândul; iată zmei înaripați\nCare-ascund în mari palaturi mândre fete de-mpărați.\n\nIată pajuri năzdrăvane care vin din neagra lume,\nAducând pe lumea albă feți-frumoși cu falnic nume;\nIată-n lacul cel de lapte toate zânele din rai...\nNu departe stă Pepelea, tupilat în ilori de mai.\n\nDar pe mine ce m-atrage, dar pe mine ce mă-ncântă\nE Ileana Cosânzeana!... în cosită floarea-i cântă.\nPână-n ziuă stau pe gânduri și la ea privesc uimit,\nCă-mi aduce viu aminte de-o minune ce-am iubit!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nNoaptea\n\n\n\nNoaptea-i dulce-n primăvară, liniștită, răcoroasă,\nCa-ntr-un suflet cu durere o gândire mângâioasă,\nIci, colo, cerul dispare sub mari insule de nori,\nScuturând din a lui poale lungi și repezi meteori.\n\nPe un deal în depărtare un foc tainic strălucește\nCa un ochi roș de balaur care-adoarme și clipește.\nSunt păstori în șezătoare sau vro ceată de voinici?\nE vro tabără de care sau un rond de tricolici?\n\nCătre munți prin întuneric un lung bucium se aude.\nEl aminte suvenirul celor timpuri negre, crude,\nCând din culme-n culme noaptea buciumele răsunau\nȘi la lupte sângeroase pe români îi deșteptau.\n\nAcum însă viața-i lină; țara doarme-n nepăsare!\nCând și când, un câine latră la o umbră ce-i apare,\nȘi-ntr-o baltă mii de broaște în lung hor orăcăiesc,\nHolbând ochii cu țintire la luceafărul ceresc!\n\n\n\n\n\n\n",
        "Text1": "\n\nVasile Alecsandri\n\n\n\n\nNoaptea\n\n\n\nNoaptea-i dulce-n primăvară, liniștită, răcoroasă,\nCa-ntr-un suflet cu durere o gândire mângâioasă,\nIci, colo, cerul dispare sub mari insule de nori,\nScuturând din a lui poale lungi și repezi meteori.\n\nPe un deal în depărtare un foc tainic strălucește\nCa un ochi roș de balaur care-adoarme și clipește.\nSunt păstori în șezătoare sau vro ceată de voinici?\nE vro tabără de care sau un rond de tricolici?\n\nCătre munți prin întuneric un lung bucium se aude.\nEl aminte suvenirul celor timpuri negre, crude,\nCând din culme-n culme noaptea buciumele răsunau\nȘi la lupte sângeroase pe români îi deșteptau.\n\nAcum însă viața-i lină; țara doarme-n nepăsare!\nCând și când, un câine latră la o umbră ce-i apare,\nȘi-ntr-o baltă mii de broaște în lung hor orăcăiesc,\nHolbând ochii cu țintire la luceafărul ceresc!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nDimineața\n\n\n\nZori de ziuă se revarsă peste vesela natură,\nPrevestind un soare dulce cu lumină și căldură,\nÎn curând și el apare pe-orizontul aurit,\nSorbind roua dimineții de pe câmpul înverzit.\n\nEl se-nalță de trei suliți pe cereasca mândră scară\nȘi cu raze vii sărută june flori de primăvară,\nDediței și viorele, brebenei și toporași\nCe răzbat prin frunze- uscate și s-arată drăgălași.\n\nMuncitorii pe-a lor prispe dreg uneltele de muncă.\nPăsărelele-și dreg glasul prin huceagul de sub luncă.\nÎn grădini, în câmpi, pe dealuri, prin poiene și prin vii\nArd movili buruienoase, scotând fumuri cenușii.\n\nCaii zburdă prin ceairuri; turma zbiară la pășune;\nMieii sprinteni pe colnice fug grămadă-n repejune,\nȘi o blândă copiliță, torcând lâna din fuior,\nPaște bobocei de aur lâng-un limpede izvor.\n\n\n\n\n\n\n",
        "Text1": "\n\nVasile Alecsandri\n\n\n\n\nDimineața\n\n\n\nZori de ziuă se revarsă peste vesela natură,\nPrevestind un soare dulce cu lumină și căldură,\nÎn curând și el apare pe-orizontul aurit,\nSorbind roua dimineții de pe câmpul înverzit.\n\nEl se-nalță de trei suliți pe cereasca mândră scară\nȘi cu raze vii sărută june flori de primăvară,\nDediței și viorele, brebenei și toporași\nCe răzbat prin frunze- uscate și s-arată drăgălași.\n\nMuncitorii pe-a lor prispe dreg uneltele de muncă.\nPăsărelele-și dreg glasul prin huceagul de sub luncă.\nÎn grădini, în câmpi, pe dealuri, prin poiene și prin vii\nArd movili buruienoase, scotând fumuri cenușii.\n\nCaii zburdă prin ceairuri; turma zbiară la pășune;\nMieii sprinteni pe colnice fug grămadă-n repejune,\nȘi o blândă copiliță, torcând lâna din fuior,\nPaște bobocei de aur lâng-un limpede izvor.\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nFântâna\n\n\n\nPe cărarea înflorită, care duce la fântână,\nÎn ștergar și în catrintă, merge-o sprintenă română;\nEa la brâu-i poartă furcă și la sân un pruncușor,\nCu gurita lui lipită de al laptelui izvor.\n\nNevăstuica trece iute, torcând lâna din fuioare\nȘi sucind fusul vârtelnic ce-o atinge la picioare.\nPăsărelele-mprejuru-i zbor voioase și cântând,\nEa zâmbește și tot merge, pruncușoru-i sărutând.\n\nIată,-ajunge la fântână, ș-acolo se întâlnește\nC-un drumeț din lumea-ntreagă, care lung la ea privește,\nApoi cumpăna o pleacă, apoi scoate la lumină\nȘi vecinei sale-ntinde o cofiță, albă, plină.\n\nRomâncuța multumește, suflă-ncet peste cofiță\nȘi cu apa ne-ncepută udă rumena-i guriță;\nIar drumețul după dânsa bea, fugarul își adapă\nȘi se jură că pe lume nu-i așa de dulce apă.\n\n\n\n\n\n\n",
        "Text1": "\n\nVasile Alecsandri\n\n\n\n\nFântâna\n\n\n\nPe cărarea înflorită, care duce la fântână,\nÎn ștergar și în catrintă, merge-o sprintenă română;\nEa la brâu-i poartă furcă și la sân un pruncușor,\nCu gurita lui lipită de al laptelui izvor.\n\nNevăstuica trece iute, torcând lâna din fuioare\nȘi sucind fusul vârtelnic ce-o atinge la picioare.\nPăsărelele-mprejuru-i zbor voioase și cântând,\nEa zâmbește și tot merge, pruncușoru-i sărutând.\n\nIată,-ajunge la fântână, ș-acolo se întâlnește\nC-un drumeț din lumea-ntreagă, care lung la ea privește,\nApoi cumpăna o pleacă, apoi scoate la lumină\nȘi vecinei sale-ntinde o cofiță, albă, plină.\n\nRomâncuța multumește, suflă-ncet peste cofiță\nȘi cu apa ne-ncepută udă rumena-i guriță;\nIar drumețul după dânsa bea, fugarul își adapă\nȘi se jură că pe lume nu-i așa de dulce apă.\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nMalul Siretului\n\n\n\nAburii ușori ai nopții ca fantasme se ridică\nȘi, plutind deasupra luncii, printre ramuri se despică.\nRâul luciu se-ncovoiae sub copaci ca un balaur\nCe în raza dimineții mișcă solzii lui de aur.\n\nEu mă duc în faptul zilei, mă așez pe malu-i verde\nȘi privesc cum apa curge și la cotiri ea se pierde,\nCum se schimbă-n vălurele pe prundișul lunecos,\nCum adoarme la bulboace, săpând malul nisipos.\n\nCând o salcie pletoasă lin pe baltă se coboară,\nCând o mreană saltă-n aer după-o viespe sprinteoară,\nCând sălbaticele rațe se abat din zborul lor,\nBătând apa-ntunecată de un nour trecător.\n\nȘi gândirea mea furată se tot duce-ncet la vale\nCu cel râu care-n veci curge, fără-a se opri din cale,\nLunca-n juru-mi clocotește; o șopârlă de smarald\nCată țintă, lung la mine, părăsind nisipul cald.\n\n\n\n\n\n\n",
        "Text1": "\n\nVasile Alecsandri\n\n\n\n\nMalul Siretului\n\n\n\nAburii ușori ai nopții ca fantasme se ridică\nȘi, plutind deasupra luncii, printre ramuri se despică.\nRâul luciu se-ncovoiae sub copaci ca un balaur\nCe în raza dimineții mișcă solzii lui de aur.\n\nEu mă duc în faptul zilei, mă așez pe malu-i verde\nȘi privesc cum apa curge și la cotiri ea se pierde,\nCum se schimbă-n vălurele pe prundișul lunecos,\nCum adoarme la bulboace, săpând malul nisipos.\n\nCând o salcie pletoasă lin pe baltă se coboară,\nCând o mreană saltă-n aer după-o viespe sprinteoară,\nCând sălbaticele rațe se abat din zborul lor,\nBătând apa-ntunecată de un nour trecător.\n\nȘi gândirea mea furată se tot duce-ncet la vale\nCu cel râu care-n veci curge, fără-a se opri din cale,\nLunca-n juru-mi clocotește; o șopârlă de smarald\nCată țintă, lung la mine, părăsind nisipul cald.\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nSoarele, vântul și gerul\n\n\n\nTrei călători fantastici cutreieră pământul:\nSoarele splendid, gerul îngrozitor și vântul.\n\nUnul dă viață, altul dă moarte, aparând,\nAl treilea mângâie cu aripa-i, zburând.\n\nEi întâlnesc o fată, voioasă căprioară,\nCa soarele de vie, ca vântul de ușoară.\n\nȘi-i zic: \"Copilă dragă, alege din noi trei,\nDe vrei să fii mireasă, pe care tu îl vrei!\"\n\nRomânca le răspunde cu o veselă zâmbire:\n\"Sunt sprintenă ca vântul, pe dânsu-l vreau de mire!\"\n\n\"Cum? eu, lumina lumei! pe mine m-ai respins?\nAm să mă răzbun la vară cu focul meu nestins.\"\n\n\"Cum? zice gerul aspru, m-ai depărtat pe mine?\nAm să îngheț la iarnă și inima din tine.\"\n\n\"Nu-mi pasă, mândre soare, de focu-ți arzător\nCât mi-a suflă în față un vânt răcoritor.\n\nNici de-al tău frig nu-mi pasă, o gerule de gheață,\nCât vântu-n mezul iernii nu mi-a suflă în față.\"\n\n\n\n\n\n\n",
        "Text1": "\n\nVasile Alecsandri\n\n\n\n\nSoarele, vântul și gerul\n\n\n\nTrei călători fantastici cutreieră pământul:\nSoarele splendid, gerul îngrozitor și vântul.\n\nUnul dă viață, altul dă moarte, aparând,\nAl treilea mângâie cu aripa-i, zburând.\n\nEi întâlnesc o fată, voioasă căprioară,\nCa soarele de vie, ca vântul de ușoară.\n\nȘi-i zic: \"Copilă dragă, alege din noi trei,\nDe vrei să fii mireasă, pe care tu îl vrei!\"\n\nRomânca le răspunde cu o veselă zâmbire:\n\"Sunt sprintenă ca vântul, pe dânsu-l vreau de mire!\"\n\n\"Cum? eu, lumina lumei! pe mine m-ai respins?\nAm să mă răzbun la vară cu focul meu nestins.\"\n\n\"Cum? zice gerul aspru, m-ai depărtat pe mine?\nAm să îngheț la iarnă și inima din tine.\"\n\n\"Nu-mi pasă, mândre soare, de focu-ți arzător\nCât mi-a suflă în față un vânt răcoritor.\n\nNici de-al tău frig nu-mi pasă, o gerule de gheață,\nCât vântu-n mezul iernii nu mi-a suflă în față.\"\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nImn lui Ștefan cel Mare\n\ncântat la serbarea junimii academice dată în\nmemoria acestui domn la mănăstirea Putna,\nîn 15/27 august 1871.\n\nLa poalele Carpaților,\nSub vechiul tău mormânt,\nDormi, erou al românilor,\nO! Ștefan, erou sfânt!\nCa sentinele falnice\nCarpații te păzesc\nȘi de sublima-ți glorie\nCu secolii șoptesc.\n\nCând tremurau popoarele\nSub aprigii păgâni,\nTu le-apărai cu brațele\nVitejilor români.\nCu drag privindu-ți patria\nȘi moartea cu dispreț,\nMăreț în sânul luptelor,\nȘi-n pace-ai fost măreț.\n\nÎn cer apune soarele\nStingând razele lui,\nDar într-a noastre suflete\nÎn veci tu nu apui!\nPrin negura trecutului,\nO! soare-nvingător.\nLumini cu raze splendide,\nPrezent și viitor.\n\nÎn timpul vitejiilor,\nCuprins de-un sacru dor,\nVisai unirea Daciei\nCu-o turmă ș-un păstor;\nO! mare umbră-eroică,\nPrivește visul tău:\nUniți suntem în cugete,\nUniți în Dumnezeu.\n\nÎn poalele Carpaților,\nLa vechiul tău mormânt,\nToți în genunchi, o! Ștefane,\nDepunem jurământ:\n\"Un gând s-avem în numele\nRomânului popor,\nAprinși de-amorul gloriei\nȘ-al patriei amor!\"\n\n\n\n\n\n\n",
        "Text1": "\n\nVasile Alecsandri\n\n\n\n\nImn lui Ștefan cel Mare\n\ncântat la serbarea junimii academice dată în\nmemoria acestui domn la mănăstirea Putna,\nîn 15/27 august 1871.\n\nLa poalele Carpaților,\nSub vechiul tău mormânt,\nDormi, erou al românilor,\nO! Ștefan, erou sfânt!\nCa sentinele falnice\nCarpații te păzesc\nȘi de sublima-ți glorie\nCu secolii șoptesc.\n\nCând tremurau popoarele\nSub aprigii păgâni,\nTu le-apărai cu brațele\nVitejilor români.\nCu drag privindu-ți patria\nȘi moartea cu dispreț,\nMăreț în sânul luptelor,\nȘi-n pace-ai fost măreț.\n\nÎn cer apune soarele\nStingând razele lui,\nDar într-a noastre suflete\nÎn veci tu nu apui!\nPrin negura trecutului,\nO! soare-nvingător.\nLumini cu raze splendide,\nPrezent și viitor.\n\nÎn timpul vitejiilor,\nCuprins de-un sacru dor,\nVisai unirea Daciei\nCu-o turmă ș-un păstor;\nO! mare umbră-eroică,\nPrivește visul tău:\nUniți suntem în cugete,\nUniți în Dumnezeu.\n\nÎn poalele Carpaților,\nLa vechiul tău mormânt,\nToți în genunchi, o! Ștefane,\nDepunem jurământ:\n\"Un gând s-avem în numele\nRomânului popor,\nAprinși de-amorul gloriei\nȘ-al patriei amor!\"\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nȘtefan Vodă și codru\n\n\n\nȘtefan-Vodă rătăcit\nIntră-n codrul înfrunzit.\nCodru-i zice: \"Domn viteaz!\nCe-ți curg lacrimi pe obraz?\"\n\"Ah! îmi plâng ostașii mei\nMorți, luptând ca niște zmei!\nCodrul zice: \"Dragul meu,\nÎncetează plânsul tău,\nCăci din brazii mei trufași\nFace-ți-oi voinici ostași\nCa să scapi biata moșie\nDe păgâni și de urgie\".\n\"Fă!\" răspunde mult voios\nDomnul mândru, inimos.\n\nCodrul puse a vui,\nBrazii a-și însufleți,\nPe stejari a mi-i trezi.\nIar copacii mari și mici\nSe făceau ostași voinici,\nȘi spre domn înaintau\nȘi din gură cuvântau:\n\"Să trăiești, măria-ta!\nHai la luptă, hai, Ștefane;\nDu-ne-n oardele dușmane!\"\n\nȘtefan-vodă-nveselea\nȘi la luptă purcedea\nPeste munte și muncel\nCu tot codrul după el.\nVai de ungurul semeț\nCe lupta c-un brăduleț!\nVai de leah, vai de tătar\nCe luptau cu un stejar!\n\n\n\n\n\n\n",
        "Text1": "\n\nVasile Alecsandri\n\n\n\n\nȘtefan Vodă și codru\n\n\n\nȘtefan-Vodă rătăcit\nIntră-n codrul înfrunzit.\nCodru-i zice: \"Domn viteaz!\nCe-ți curg lacrimi pe obraz?\"\n\"Ah! îmi plâng ostașii mei\nMorți, luptând ca niște zmei!\nCodrul zice: \"Dragul meu,\nÎncetează plânsul tău,\nCăci din brazii mei trufași\nFace-ți-oi voinici ostași\nCa să scapi biata moșie\nDe păgâni și de urgie\".\n\"Fă!\" răspunde mult voios\nDomnul mândru, inimos.\n\nCodrul puse a vui,\nBrazii a-și însufleți,\nPe stejari a mi-i trezi.\nIar copacii mari și mici\nSe făceau ostași voinici,\nȘi spre domn înaintau\nȘi din gură cuvântau:\n\"Să trăiești, măria-ta!\nHai la luptă, hai, Ștefane;\nDu-ne-n oardele dușmane!\"\n\nȘtefan-vodă-nveselea\nȘi la luptă purcedea\nPeste munte și muncel\nCu tot codrul după el.\nVai de ungurul semeț\nCe lupta c-un brăduleț!\nVai de leah, vai de tătar\nCe luptau cu un stejar!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nȘtefan și Dunărea\n\n\n\n\"Dunăre! ce plângi tu oare?\"\n\"Plâng o floare de sub soare\nCe din sânu-mi a răpit\nȘtefan-vodă cel cumplit!\"\n\nPe cel țărm bătut de valuri,\nSus pe zare, sus pe maluri,\nSunt trei cete de oșteni,\nTurci, tătari și moldoveni.\n\nUna-i ceata hanului,\nUna-i a sultanului,\nUna-i a Ștefanului!\nIar în câmpul cel turcesc\nMii de săbii zângănesc;\nIar în câmpul tătaresc\nMii de arce săgetesc;\nIar în cel moldovenesc\nDoi luceferi strălucesc:\nȘtefan-vodă cel frumos\nȘ-o copilă, chip duios.\n\nFata plânge, fata zice:\n\"Lasă-mă să fug de-aice,\nO! Ștefane, scumpul meu!\"\nDomnul zice: \"Nu! nu vreu,\nNu, pre sfântul Dumnezeu!\nCă-mi ești dulce la privit\nȘi mai dulce la iubit,\nCa lumina soarelui\nLa lupta viteazului\".\n\n\"De-ți sunt dragă, de-s frumoasă\nIa-mă, doamne, ori mă lasă.\"\n\"Ba! de-a fi să lupt pe dată\nChiar cu Dunărea turbată,\nNu te las nici chiar de-un pas.\nNici chiar morții nu te las.\"\n\"Apoi dar, rămâi cu bine,\nCă tu n-ai parte de mine!\"\nFata zice și s-aruncă\nIute-n Dunărea adâncă!\n\nValurile clocotesc,\nPe copilă-o-nvăluiesc\nȘ-o azvârl din val în val,\nDepărtând-o de la mal.\nTurcii stau încremeniți,\nMoldovenii împietriți\nȘi tătarii înlemniți.\nStau și ulii în zburare,\nStau și caii-n alergare,\nStă și soarele-n mirare,\n\nCăci deodată ce se vede?\nCine-n valuri se repede?\nDomnul Ștefan cel vestit,\nDomnul cel nebiruit!\nEl s-azvârle nebunește\nȘi înoată voinicește.\nTaie-o brazdă, taie nouă,\nTaie Dunărea în două,\nȘi pe fată mi-o ajunge\nȘi la piept cu foc o strânge\nȘi se-ntoarce fericit\nSus, pe malul înflorit.\n\n\n\n\n\n\n",
        "Text1": "\n\nVasile Alecsandri\n\n\n\n\nȘtefan și Dunărea\n\n\n\n\"Dunăre! ce plângi tu oare?\"\n\"Plâng o floare de sub soare\nCe din sânu-mi a răpit\nȘtefan-vodă cel cumplit!\"\n\nPe cel țărm bătut de valuri,\nSus pe zare, sus pe maluri,\nSunt trei cete de oșteni,\nTurci, tătari și moldoveni.\n\nUna-i ceata hanului,\nUna-i a sultanului,\nUna-i a Ștefanului!\nIar în câmpul cel turcesc\nMii de săbii zângănesc;\nIar în câmpul tătaresc\nMii de arce săgetesc;\nIar în cel moldovenesc\nDoi luceferi strălucesc:\nȘtefan-vodă cel frumos\nȘ-o copilă, chip duios.\n\nFata plânge, fata zice:\n\"Lasă-mă să fug de-aice,\nO! Ștefane, scumpul meu!\"\nDomnul zice: \"Nu! nu vreu,\nNu, pre sfântul Dumnezeu!\nCă-mi ești dulce la privit\nȘi mai dulce la iubit,\nCa lumina soarelui\nLa lupta viteazului\".\n\n\"De-ți sunt dragă, de-s frumoasă\nIa-mă, doamne, ori mă lasă.\"\n\"Ba! de-a fi să lupt pe dată\nChiar cu Dunărea turbată,\nNu te las nici chiar de-un pas.\nNici chiar morții nu te las.\"\n\"Apoi dar, rămâi cu bine,\nCă tu n-ai parte de mine!\"\nFata zice și s-aruncă\nIute-n Dunărea adâncă!\n\nValurile clocotesc,\nPe copilă-o-nvăluiesc\nȘ-o azvârl din val în val,\nDepărtând-o de la mal.\nTurcii stau încremeniți,\nMoldovenii împietriți\nȘi tătarii înlemniți.\nStau și ulii în zburare,\nStau și caii-n alergare,\nStă și soarele-n mirare,\n\nCăci deodată ce se vede?\nCine-n valuri se repede?\nDomnul Ștefan cel vestit,\nDomnul cel nebiruit!\nEl s-azvârle nebunește\nȘi înoată voinicește.\nTaie-o brazdă, taie nouă,\nTaie Dunărea în două,\nȘi pe fată mi-o ajunge\nȘi la piept cu foc o strânge\nȘi se-ntoarce fericit\nSus, pe malul înflorit.\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nCuza Vodă\n\n\n\nVăzutu-te-am în pace suind scara mărirei\nȘi-n pace luănd calea augusta-a nemurirei,\nO! scump amic, domn mare, o! nume cu splendoare\nSadit pe miriade de libere ogoare!\n\nO clipă apărut-ai în planul veciniciei\nȘi vecinice mari fapte lăsat-ai României,\nNălțând din părăsire antica-i demnitate\nPrin magica Unire și sacra Libertate.\n\nCa norul plin de mană ce trece și revarsă\nO ploaie roditoare pe brazda care-i arsă,\nȘi, stând apoi deoparte, în urma lui privește\nCum brazda se deschide și câmpul înflorește,\n\nAșa și tu din ceruri ai dulcea mângâiere\nȘi vezi a țării tale frumoasa renviere,\nTu, ce-ai stârpit cu sceptrul, unealta de rodire,\nDin suflete și câmpuri sămânța de serbire,\n\nAcum te odihnește gustând eterna pace\nÎn taina măiestoasă a morții care tace,\nLăsând o lume-ntreagă la tine să gândească\nȘ-a ta legendă, Cuza! cu fală s-o rostească...\n\nSunt nume destinate, ca numele tău mare,\nSă steie neclintite pe-a Timpului hotare\nȘi vecinic să răspânda o falnică lumină\nPe seculii ce-n umbră, trecând, li se închină!\n\n\n\n\n\n\n",
        "Text1": "\n\nVasile Alecsandri\n\n\n\n\nCuza Vodă\n\n\n\nVăzutu-te-am în pace suind scara mărirei\nȘi-n pace luănd calea augusta-a nemurirei,\nO! scump amic, domn mare, o! nume cu splendoare\nSadit pe miriade de libere ogoare!\n\nO clipă apărut-ai în planul veciniciei\nȘi vecinice mari fapte lăsat-ai României,\nNălțând din părăsire antica-i demnitate\nPrin magica Unire și sacra Libertate.\n\nCa norul plin de mană ce trece și revarsă\nO ploaie roditoare pe brazda care-i arsă,\nȘi, stând apoi deoparte, în urma lui privește\nCum brazda se deschide și câmpul înflorește,\n\nAșa și tu din ceruri ai dulcea mângâiere\nȘi vezi a țării tale frumoasa renviere,\nTu, ce-ai stârpit cu sceptrul, unealta de rodire,\nDin suflete și câmpuri sămânța de serbire,\n\nAcum te odihnește gustând eterna pace\nÎn taina măiestoasă a morții care tace,\nLăsând o lume-ntreagă la tine să gândească\nȘ-a ta legendă, Cuza! cu fală s-o rostească...\n\nSunt nume destinate, ca numele tău mare,\nSă steie neclintite pe-a Timpului hotare\nȘi vecinic să răspânda o falnică lumină\nPe seculii ce-n umbră, trecând, li se închină!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nDan, căpitan de plai\n(XV secol)\n\n\n\n   \t   \tFrunză verde de mălai;\n   \tCine merge sus la rai?\n   \tMerge Dan, șoiman de plai,\n   \tC-a ucis el mulți dușmani,\n   \tUn vizir și patru hani.\n   \tFrunză verde lemn de brad,\n   \tCine merge jos în iad?\n   \tMerg tătarii lui Murad,\n   \tC-au ucis în zi de mai\n   \tPe Dan, căpitan de plai!\n   \t(Fragm. de cântec poporal)\n   \t\n   \tI\n   \t\n   \tBătrânul Dan trăiește ca șoimul singuratic\n   \tÎn peștera de stâncă, pe-un munte păduratic,\n   \tPrivind cu veselie cum soarele răsare,\n   \tDând viață luminoasă cu-o caldă sărutare,\n   \tPrivind cu jale lungă cum soarele apune...\n   \tAșa și el apus-a din zile mari și bune!\n   \tVechi pustnic, rămas singur din timpul său afară,\n   \tCa pe un gol de munte o stâncă solitară,\n   \tDincolo din morminte el trist acum privește\n   \tO tainică fantasmă ce-n zare s-adâncește,\n   \tFantasma drăgălașă a verdei tinereți\n   \tCe fuge de răsuflul geroasei bătrâneți,\n   \tȘi zice: \"Timpul rece apasă-umărul meu\n   \tȘi cât m-afund în zile, tot simt că e mai greu!\n   \tO! lege-a nimicirii, o! lege nemiloasă!\n   \tCând, când s-a toci oare a vremii lungă coasă!\"\n   \tApoi el pleacă fruntea și cade în visare,\n   \tIar munții, albi ca dânsul, se-nclină-n depărtare.\n   \tAi timpilor eroici imagine augustă,\n   \tPe când era el tânăr, lumea-i părea îngustă\n   \tPentru bine, și largă, prea largă pentru rău!\n   \tEl ar fi vrut-o bună ca bunul Dumnezeu.\n   \tDeci îi plăcea să-nfrunte cu dalba-i vitejie\n   \tPe cei care prin lume purtau bici de urgie,\n   \tȘi mult iubea când țara stiga: \"La luptă, Dane!\"\n   \tSă vânture ca pleava oștirile dușmane.\n   \tAtunci a lui mânie ca trăsnetul era,\n   \tÎn patru mari hotare tuna și fulgera,\n   \tIar țara dormea-n pace pe timpii cei mai răi\n   \tCât Dan veghea-n picioare la căpătâiul ei.\n   \tAdes el pleca singur prin codri fioroși,\n   \tÎn care luceau noaptea oțeluri și ochi roși,\n   \tȘi dacă murgu-i sprinten da-n lături sforăind,\n   \tViteazul cu blândețe îl dezmierda grăind:\n   \t\"N-aibi grijă, măi șoimane! eu am și duc cu mine\n   \tO vrajă rea de dușmani și bună pentru tine\".\n   \tȘi murgu-și lua calea în liniște deplină\n   \tPrin codri fără drumuri și fără de lumină.\n   \tIar vulturii carpatici cu zborul îndrăzneț\n   \tFăceau un cortegi falnic eroului drumeț.\n   \t\n   \tÎncrederea-nflorește în inimile mari!\n   \t\n   \tII\n   \t\n   \tBătrânul Dan ascultă grăind doi vechi stejari\n   \tCrescuți dintr-o tulpină pe culmea cea de munte\n   \tȘ-având ca o coroană un secol pe-a lor frunte.\n   \t\"O! frate, zice unul, un vânt în miez de noapte\n   \tAdusu-mi-a din vale lung vaiet, triste șoapte!...\n   \tE sabie în țară! au năvălit tătarii!\n   \tȘ-acum în bălți de sânge își joacă armăsarii!\"\n   \t\"Așa! răspunde altul, colo în depărtare\n   \tZărit-am astă-noapte pe cer lumină mare!\n   \tArd satele române! ard holdele-n câmpii!\n   \tArd codrii!... Sub robie cad fete și copii.\n   \tȘi-n fumul ce se nalță cu larme zgomotoase\n   \tZbor suflete gonite din trupuri sângeroase!\"\n   \tBătrânul Dan aude, suspină și nu crede!\n   \tDar iată că pe ceruri din patru părți el vede\n   \tTrecând un stol de vulturi urmați de uli gramadă,\n   \tAtrași în orizonturi de-a morții rece pradă.\n   \t\n   \tUn fulger se aprinde în ochii lui pe loc.\n   \t\"La luptă, Dane! țara-i în jar, țara-i în foc!\"\n   \tBătrânul Dan desprinde un paloș vechi din cui,\n   \tȘi paloșul lucește voios în mâna lui.\n   \tBătrânul Dan pe sânu-i apasă a lui mână\n   \tȘi simte că tot bate o inimă română.\n   \tEl zice cu mândrie, nălțând privirea-n sus:\n   \t'Pe inimă și paloș rugina nu s-a pus.\n   \tO! Doamne, Doamne sfinte, mai dă-mi zile de trai\n   \tPân' ce-oi strivi toți lupii, toți șerpii de pe plai!\n   \tFă tu să-mi pară numai atunci paloșul greu,\n   \tCând inima-nceta-va să bată-n pieptul meu,\n   \tȘ-atunci inima numai de-a bate să încete\n   \tCând voi culca sub tărnă a dușmanilor cete!\"\n   \tApoi el strânge chinga pe zdravenele-i șale,\n   \tÎși face-o cruce, pleacă și se coboară-n vale.\n   \t\n   \tIII\n   \t\n   \tÎn scurtele răstimpuri când soarele declină\n   \tȘi noaptea-și pune stema feerică, stelină,\n   \tE un moment de pace în care, neoprit,\n   \tSe pierde doru-n umbra amurgului mâhnit.\n   \tAtunci zărește ochiul minunile din basme,\n   \tAcele legioane de tainice fantasme\n   \tCare-ntre zi și noapte apar în loc oprite\n   \tCu mantii lungi și albe de-a lungul învelite.\n   \tAșa apare-n șesuri mărețul om de munte,\n   \tCălcând cu pași gigantici pe urme mai mărunte!\n   \tNu știu de el copacii tineri, crescuți pe maluri,\n   \tDar râul îl cunoaște și scade-a sale valuri,\n   \tSă treacă înainte viteazul Dan la luptă.\n   \tȘi astfel tot el pasă pe cale ne-ntreruptă\n   \tPân' ce sosește-n seară la casa lui Ursan.\n   \t\n   \tOm aspru care doarme culcat pe-un buzdugan,\n   \tUrsan, pletos ca zimbrul, cu pieptul gros și lat,\n   \tCu bratul de bărbat, cu pumnul apăsat,\n   \tE scurt la grai, năprasnic, la chip întunecos.\n   \tEl e de peste Milcov pribeag misterios.\n   \tToți care știu de dânsul spun multe, dar șoptind,\n   \tȘi cale de o zare îl ocolesc grăbind,\n   \tDeși-i place să crească sirepe herghelii,\n   \tRăzlete pe întinsul câmpiilor pustii.\n   \tPe vremea lui, sub ochii lui Ștefan, domn cel mare,\n   \tIntrând în dușmani singur ca vieru-n stuhul tare,\n   \tA prins pe hanul Mârza din fugă cu arcanul;\n   \tIar Ștefan, de la dânsul în schimb luând pe hanul,\n   \tI-a zis: \"Ursane frate! să-ți faci ochirea roată,\n   \tȘi cât îi vedea zare, a ta să fie toată!\"*\n   \tDe-atunci el stă de pază în mijlocul câmpiei\n   \tȘi nime nu s-atinge de zmeii hergheliei.\n   \t\n   \tDrumețul intră, zice: \"Bine-am găsit, Ursane!...\"\n   \tUn aspru glas răspunde: \"Bine-ai venit, moș Dane!\n   \tCe vânt te-aduse-aice?\"\n   \t\"Vânt rău și de jelire!\n   \tNe calc' păgânii, frate, și țara-i la pieire!\"\n   \tUrsan tresare, geme, s-aprinde-n gândul său.\n   \tDan zice: \"De pe munte venit-am să te ieu,\n   \tSă mergem\".\n   \t\"Dar! să mergem!\" adaugă Ursan\n   \tȘi mult cu drag privește grozavu-i buzdugan.\n   \tApoi un corn apucă și buciumă în vânt.\n   \t\n   \tIV\n   \t\n   \tDeodată se aude un tropot pe pământ,\n   \tUn tropot de copite, potop rotopitor!\n   \t\n   \tUrsan cu al său oaspe în fund, spre soare, cată,\n   \tȘi văd sub cerul luciu, în zarea-nflăcărată,\n   \tZburând o herghelie de armăsari zmeioși,\n   \tCu coamele în vânturi, cu ochii scânteioși,\n   \tȘi-nfiorând câmpia de-o aspră nechezare.\n   \tUn voinicel în floare, pe-un alb fugar călare,\n   \tÎi mână c-un harapnic ce-n urma lor pocnește\n   \tȘi ca un șarpe negru prin aer se-nvârtește.\n   \tUrsan le-aține calea și caii stau în loc.\n   \tApoi către voinicul ce poartă busuioc\n   \tEl zice: \"Fulgo! prinde-mi pe murgul cel țintat,\n   \tMoș Dan și eu la Nistru ne ducem pe luptat!\"\n   \t\"Dar eu, întreabă Fulga, eu să nu-mi cerc puterea?\"\n   \t\"Tu să rămâi aice ca să-mi păzești averea.\"\n   \t\n   \tFrumos odor e Fulga! și naltă-i e făptura!\n   \tSub genele-i umbroase doi ochi lucesc ca mura,\n   \tȘi părul său de aur în creți lungi se lasă\n   \tCa pe strujanul verde un caier de mătase.\n   \tEl are glas puternic în gură rumeoară\n   \tȘi mers cu legănare de gingașă fecioară.\n   \tOricine-1 vede-n soare cu pelita lui albă,\n   \tPurtând la brâu un paloș și pe grumaji o salbă,\n   \tSe-ntreabă: ce să fie, fecior de zmeu, ori fată?\n   \tIar când pe sub altița cămășii înfirată\n   \tZărește la lumină doi crini ieșiți în undă,\n   \tDoi pui în neastâmpăr de lebădă rotundă,\n   \tRăpit de dor, el cade pe gânduri câte-un an!...\n   \t\n   \tVoinicul e viteaza copilă-a lui Ursan.\n   \tEa intră-n herghelie cu pasul îndrăzneț\n   \tȘi merge drept la murgul sălbatic și răzleț,\n   \tZicând lui Dan ce-n treacăt îi dă povătuiele:\n   \t\"Moș Dane! tu cu-a tale și eu cu ale mele!\"\n   \tSirepul o zărește, ridică narea-n vânt,\n   \tÎncruntă ochiul, bate copita de pământ,\n   \tZburlește coama, saltă, în lături se izbește;\n   \tDar Fulga zvârle lațul, de gât îl arcănește\n   \tȘi repede ca gândul, s-aruncă ușurel,\n   \tÎi pune mâna-n coamă și-ncalecă pe el.\n   \tGemând, el sare-n aer pe patru-a lui picioare,\n   \tAzvârle, se frământă, se spumegă-n sudoare\n   \tȘi-n zbor plecând deodată, nebun de groază, murgul\n   \tS-afundă-n largul spațiu și spintecă amurgul...\n   \tDar când steluța lunii apare viu la lume,\n   \tCopila se întoarce cu murgul alb de spume\n   \tȘi zice: \"Iată calul! El știe-acum de frâu\n   \tCa paloșul de mijloc și mijlocul de brâu.\"\n   \tUrsan cu drag răspunde: \"Aibi parte de noroc!\"\n   \tApoi cu Dan bătrânul, arzând de mare foc,\n   \tÎncalecă și-n umbră dispar ca într-un nor...\n   \tIar Fulga-i urmărește cu sufletul în dor.\n   \t\n   \tV\n   \t\n   \tE noaptea înstelată, e caldă, liniștită!\n   \tSe pare că din ceruri pe lumea adormită\n   \tPlutește-o lină, dulce, divină îndurare,\n   \tDar ea nu poate stinge avântul de turbare\n   \tCe duce călăreții pe-ntinderea pustie,\n   \tPrecum doi spectri gemeni mânați de-o vijelie.\n   \tEi zbor tăcuți sub ochii stelutelor trezite\n   \tÎn orizontul negru ce-i soarbe și-i înghite.\n   \tS-afund mereu în taina nopții; dar gândul lor\n   \tDe mult e cu tătarii în luptă de omor.\n   \tOțintă de lumină prin umbră viu înoată.\n   \tEa crește, se înaltă pe zare ca o roată\n   \tȘi umple de văpaie cereștile abisuri.\n   \tPăduri, movile, râuri apar căzute-n visuri,\n   \tDar leul de la munte și vierul de pe vale\n   \tNu văd prin vis de sânge decât Moldova-n jale.\n   \t\"E roșie luna!\" zice din doi cel mai bătrân.\n   \t\"E luna însetată de sânge de păgân!\"\n   \tRăspunde cel mai aspru... Și puii lor de zmei\n   \tSe duc trăgând doi spectri de umbră după ei.\n   \tSe duc vârtej ca gândul plecat în pribegie,\n   \tSe duc pân' ce-a lor umbră întinsă pe câmpie\n   \tLe trece înainte și pân' ce se lovesc\n   \tÎn ochi cu faptul zilei... Atunce se opresc.\n   \t\n   \tȘi iată-i pe o culme nocturnii călători,\n   \tLucind sub cerul palid în mantie de zori!\n   \tEi lasă jos pe coastă să pască armăsarii\n   \tȘi stau privind în vale cum fac pârjol tătarii.\n   \tCinci sate ard în flăcări pe câmp, și fumul lor\n   \tSe-ntinde ca o apă, plutește ca un nor\n   \tDe-a lung pe șesul umed, și zboară sus în aer,\n   \tDucând cu el un vuiet de larmă și de vaier.\n   \tPrin fum se zăresc umbre fuginde, rătăcite,\n   \tCopii mărunți, și mame, și fete despletite,\n   \tȘi cai scăpați în fugă, și câini, și boi în turme,\n   \tGoniți de tătărimea ce calcă pe-a lor urme.\n   \tIci, colo, se văd cete în luptă încleștate,\n   \tMișcări de brațe goale în aer ridicate,\n   \tLuciri de arme crunte pătate roș cu sânge\n   \tPe care-o rază vie din soare se răsfrânge.\n   \tApoi din vreme-n vreme o ceață luptătoare\n   \tSe-mprăștie cu grabă, lăsând cadavre-n soare!\n   \tIar lângă Nistru, multa urdie tătărească\n   \tNăprasnic se ucide cu gloata românească.\n   \t\n   \tDan zice: \"Măi Ursane! acolo e de noi!\n   \tAcolo râde moartea în crâncenul război.\n   \tAcolo să dăm proașcă, sub ochiul cel de sus,\n   \tTu dinspre faptul zilei, și eu dinspre apus,\n   \tȘi cale să deschidem prin aprigul dușman...\n   \tLa lucru-acum, fârtate! la lucru, măi Ursan!\"\n   \t\"Amin și Doamne-ajută!\" Ursan voios răspunde,\n   \tȘi-n gloată fiecare ca viforul pătrunde.\n   \t\n   \tVI\n   \t\n   \tUrsan năval' s-aruncă în neagra tătărime,\n   \tCroind o pârte largă prin deasa ei mulțime.\n   \tSub mână-i buzduganul, unealtă de pieire,\n   \tCa un balaur face în juru-i o rotire,\n   \tUn cerc de moarte-n care amar de cine-i prins\n   \tSărmanu-nchide ochii și soarele-i s-a stins!\n   \t\n   \tÎn lături, înainte, în urmă-i totul moare!\n   \tZbor creierii din tidve sub ghioaga zdrobitoare,\n   \tȘi-n urmă, și-mprejuru-i, și-n lături semănate\n   \tZac sute de cadavre cu capete sfărmate.\n   \tȘi astfel ne-mpăcatul Ursan mereu lucrează,\n   \tȘi spre apus prin sânge mereu înaintează.\n   \tCa dânsul, Dan bătrânul, erou întinerit,\n   \tTot vine după paloș spre mândrul răsărit.\n   \tEl intră și se-ndeasă în gloata tremurândă\n   \tCa junghiul cel de moarte în inima plăpândă,\n   \tȘi paloșu-i ce luce ca fulger de urgie\n   \tTot cade-n dreapta,-n stânga și taie-n carne vie...\n   \tFug toți și pier din cale-i!... El strigă: \"Steie față\n   \tCui place vitejia, cui s-a urât de viață!\"\n   \tDar nime nu-ndrăznește la glasu-i să apară,\n   \tCăci el se-naintează precum un stâlp de pară,\n   \tȘi cine-1 vede falnic, aprins, cu fruntea sus,\n   \tÎi pare că alt soare se-nalță din apus.\n   \tȘi astfel ambii oaspeți ai morții ne-mpăcate\n   \tCosesc la vieți în floare pe straturi sângerate\n   \tȘ-ajung ei față-n față prin apriga furtună,\n   \tȘi armele lor ude cruciș le împreună.\n   \t\"Noroc pe, Ursane!\"\n   \t\"Și pe, tot noroc!\"\n   \tDar n-a sfârșit cuvântul Ursan și cade-n loc,\n   \tStrăpuns de o săgeată ce-i intră-n piept adânc.\n   \tEl scapă buzduganul, se pleacă pe oblânc\n   \tȘi greu se prăbușește c-un geamăt de pe cal.\n   \t\n   \tTătarii ca zăvozii pe dânsul dau năval'!\n   \t\"În lături, litfe!\" strigă la ei viteazul Dan,\n   \tPunându-se de pază la capul lui Ursan.\n   \tCu calu-n mâna stângă, cu pala-n mâna dreaptă,\n   \tAmenințând cu ochii tătarii, mi-i așteaptă\n   \tPrecum așteaptă zimbrul de lupi înconjurat\n   \tSă-i zvârle cu-a lui coarne pe câmpul spăimântat.\n   \tDar nici gândesc păgânii să deie piept cu el,\n   \tCăci paloșu-i năprasnic e vultur de oțel.\n   \tRetrași în jur deoparte, nemernici, sperieți,\n   \tEi scot din a lor arcuri un vifor de săgeți,\n   \tȘi Dan, lovit în coaste, șoptește cu oftare:\n   \t\"Ursane, pentru tine de-acum nu e scăpare!\"\n   \tZicând, el cade-aproape, se sprijină-ntr-o mână\n   \tȘi paloșul lui ține în loc ceața păgână.\n   \t\n   \tO! Dane căpitane! puterile-ți slăbesc\n   \tȘi norii pe deasupră-ți trecând se învârtesc.\n   \tTu mori! și tătărimea s-apropie de tine!\n   \t\n   \tDar iată din pustiuri un alb vârtej că vine\n   \tȘi trece prin urdie ca printr-un lan de grâu.\n   \tE un voinic călare pe-un cal ce n-are frâu,\n   \tVoinic, în brâu cu paloș și pe grumaz cu salbă.\n   \tE Fulga, ce apare ca o fantasmă albă\n   \tȘi grabnic pe-al ei tată răpește din grămadă,\n   \tApoi cu el dispare ca șoimul cu-a sa pradă.\n   \t\n   \t\"Alah!\" răcnesc tătarii cătând cu groază-n urmă...\n   \tDar ce văd ei deodată, căci glasul lor se curmă?\n   \tEi văd curgând pe dealuri arcașii din Orhei\n   \tCe vin cu-o falcă-n ceruri, aprinși ca niște zmei!\n   \tUn lung fior de spaimă pătrunde într-o clipă\n   \tPrin deasa tătărime ce-i gata de risipă,\n   \tȘi toți pe loc la fugă plec iute, se duc orbi,\n   \tCum pleacă din câmpie un nor întins de corbi.\n   \tAmar e de răzlețul ce-n urma lor rămâne!\n   \tȘi cade, mic sau mare, pe mâinile române!\n   \tÎn față cu românul nu-i milă, nu-i iertare,\n   \tNici chiar în sân de mamă nu poate-avea scăpare.\n   \tO știu de mult tătarii, o știu de la bătrâni\n   \tȘi fug, nevrând s-asculte de șefi, de-ai lor stăpâni\n   \tTot omul vede moartea ș-aleargă-nspăimântat.\n   \tCel viu uită și lasă pe mortul ne-ngropat\n   \tȘi făr-a-ntoarce capul se duce-orice păgân,\n   \tCă-n umbra fiecărui s-avântă un român!\n   \t\n   \tIar hanu-și smulge barba, își rupe șalul verde\n   \tPrivind urdia-ntreagă în clipă cum se pierde.\n   \tSub ochii lui în lacrimi, pe câmpul cel de lupte\n   \tApar grămezi de leșuri, grămezi de arme rupte,\n   \tDe cai uciși, de care, de corturi risipite,\n   \tȘi tuiurile oastei de oaste părăsite!\n   \t\n   \tO! pas cumplit al soartei! Tot ce-i era de fală,\n   \tCai, steaguri, cete mândre, strălucitoare arme,\n   \tClădiri de visuri nalte, magie triumfală,\n   \tA fost de-ajuns o clipă ca totul să se darme!\n   \t\n   \tVII\n   \t\n   \tGhirai a trecut Nistrul înot pe calul său,\n   \tLuând pe Dan rănitul ca pradă și trofeu.\n   \tEl merge de se-nchide în cortu-i, umilit,\n   \tPrecum un lup din codri ce-a fost de câini gonit.\n   \tTrei zile, trei nopți hanul nu gustă-n suflet pace.\n   \tÎntins ca un cadavru jos pe covor el zace,\n   \tDar când revine, palid, din lunga-i desperare,\n   \tÎn ochii lui trec fulgeri de crudă răzbunare.\n   \tEl strigă să-i aducă sub cort pe Dan bătrânul.\n   \t\n   \tDeși cuprins de lanțuri, măreț intră românul!\n   \t\"Ghiaur! zice tătarul cu inima haină,\n   \tCe simte firul ierbii când coasa e vecină?\"\n   \t\"Ea pleacă fruntea-n pace, răspunde căpitanul,\n   \tCăci are să renască mai fragedă la anul!\"\n   \t\n   \tGhirai cade pe gânduri, lăsându-și capu-n piept,\n   \tȘi, îmblânzindu-și glasul: \"O! Dan, om înțelept!\n   \tTe știu de mult pe tine, cunosc al tău renume\n   \tDin graiul plin de lacrimi orfanilor din lume.\n   \tPe mulți tătari cuprins-ai de-ai morții reci fiori!\n   \tAcum îți veni rândul și ție ca să mori.\n   \tPrivește! lângă ușă călăul te pândește\n   \tCu ștreangul și cu pala ce-n mână-i zângănește.\n   \tUn semn, și capu-ți zboară la câini și la vulturi,\n   \tȘi suiletu-ți se pierde în lumea de ghiauri.\n   \tDar însă îmi fac milă de ani și de-a ta minte,\n   \tGândind la bătrânețea ce-apasă-al meu părinte,\n   \tȘi vreau, cu daruri multe, pe tine-a te ierta\n   \tDe vrei tu să te lepezi acum de legea ta!\"\n   \t\n   \tCreștinul Dan, bătrânul cu suflet luminos,\n   \tÎnalță-a lui statură și zice maiestos:\n   \t\"Ceahlăul sub furtună nu scade mușuroi!\n   \tEu, Dan, sub vântul soartei să scad păgân nu voi.\n   \tDeci, nu-mi convine viața mișelnic câștigată,\n   \tNici pata fărdelegii în fruntea mea săpată.\n   \tRușinea-i o rugină pe-o armă de viteaz,\n   \tUn vierme ce mănâncă albeața din obraz.\n   \tCui place să roșească, roșească... eu nu vreu\n   \tNici pată pe-a mea armă, nici pe obrazul meu.\n   \tAlb am trăit un secol pe plaiul strămoșesc\n   \tȘi vreau cu fața albă senin să mă sfârșesc,\n   \tCa după-o viață lungă, ferită de rușine,\n   \tMormântul meu să fie curat și alb ca mine!\n   \tAșa m-a deprins Ștefan, ușoară țărna-i fie!\n   \tLa trai fără mustrare și fără prihănie.\n   \tNu-mi trebuie-a ta milă, nu vreau a tale daruri.\n   \tTu îmi întinzi o cupă mult plină de amaruri,\n   \tDeparte ea de mine!... mai drept e ca să mor!...\n   \tIar dacă ai tu cuget și-ți pasă de-al meu dor,\n   \tGhirai, mă lasă, lasă în ora morții grele\n   \tSă mai sărut o dată pământul țării mele!\"\n   \t\n   \tUimit, Ghirai se scoală, cu mâna lui desface\n   \tUnealta de robie sub care leul zace,\n   \tCumplitul lanț ce-l leagă cu strânse noduri sute,\n   \tȘi zice grabnic: \"Tată, ia calul meu și du-te!\"\n   \t\n   \tBătrânul Dan ferice se duce, Nistrul trece,\n   \tȘi-n aerul Moldovei se umilă pieptu-i rece,\n   \tȘi inima lui crește, și ochii-i plini de jale\n   \tCu drag privesc prin lacrimi podoaba țării sale.\n   \tSărmanu-ngenunchează pe iarba ce străluce,\n   \tÎși pleacă fruntea albă, smerit își face cruce\n   \tȘi pentru totdeauna sărută ca pe-o moaște\n   \tPământul ce tresare și care-1 recunoaște...\n   \tApoi el se întoarce la hanul, intră-n cort,\n   \tSuspină, șovăiește și, palid, cade mort!\n   \t\n   \tIar hanul, lung privindu-1, rostește cu durere:\n   \t\"O! Dan viteaz, ferice ca tine care piere,\n   \tAvând o viață verde în timpul tinereții\n   \tȘi albă ca zapada în iarna bătrâneții!...\"\n\n\n\n\n\n\n",
        "Text1": "\n\nVasile Alecsandri\n\n\n\n\nDan, căpitan de plai\n(XV secol)\n\n\n\n   \t   \tFrunză verde de mălai;\n   \tCine merge sus la rai?\n   \tMerge Dan, șoiman de plai,\n   \tC-a ucis el mulți dușmani,\n   \tUn vizir și patru hani.\n   \tFrunză verde lemn de brad,\n   \tCine merge jos în iad?\n   \tMerg tătarii lui Murad,\n   \tC-au ucis în zi de mai\n   \tPe Dan, căpitan de plai!\n   \t(Fragm. de cântec poporal)\n   \t\n   \tI\n   \t\n   \tBătrânul Dan trăiește ca șoimul singuratic\n   \tÎn peștera de stâncă, pe-un munte păduratic,\n   \tPrivind cu veselie cum soarele răsare,\n   \tDând viață luminoasă cu-o caldă sărutare,\n   \tPrivind cu jale lungă cum soarele apune...\n   \tAșa și el apus-a din zile mari și bune!\n   \tVechi pustnic, rămas singur din timpul său afară,\n   \tCa pe un gol de munte o stâncă solitară,\n   \tDincolo din morminte el trist acum privește\n   \tO tainică fantasmă ce-n zare s-adâncește,\n   \tFantasma drăgălașă a verdei tinereți\n   \tCe fuge de răsuflul geroasei bătrâneți,\n   \tȘi zice: \"Timpul rece apasă-umărul meu\n   \tȘi cât m-afund în zile, tot simt că e mai greu!\n   \tO! lege-a nimicirii, o! lege nemiloasă!\n   \tCând, când s-a toci oare a vremii lungă coasă!\"\n   \tApoi el pleacă fruntea și cade în visare,\n   \tIar munții, albi ca dânsul, se-nclină-n depărtare.\n   \tAi timpilor eroici imagine augustă,\n   \tPe când era el tânăr, lumea-i părea îngustă\n   \tPentru bine, și largă, prea largă pentru rău!\n   \tEl ar fi vrut-o bună ca bunul Dumnezeu.\n   \tDeci îi plăcea să-nfrunte cu dalba-i vitejie\n   \tPe cei care prin lume purtau bici de urgie,\n   \tȘi mult iubea când țara stiga: \"La luptă, Dane!\"\n   \tSă vânture ca pleava oștirile dușmane.\n   \tAtunci a lui mânie ca trăsnetul era,\n   \tÎn patru mari hotare tuna și fulgera,\n   \tIar țara dormea-n pace pe timpii cei mai răi\n   \tCât Dan veghea-n picioare la căpătâiul ei.\n   \tAdes el pleca singur prin codri fioroși,\n   \tÎn care luceau noaptea oțeluri și ochi roși,\n   \tȘi dacă murgu-i sprinten da-n lături sforăind,\n   \tViteazul cu blândețe îl dezmierda grăind:\n   \t\"N-aibi grijă, măi șoimane! eu am și duc cu mine\n   \tO vrajă rea de dușmani și bună pentru tine\".\n   \tȘi murgu-și lua calea în liniște deplină\n   \tPrin codri fără drumuri și fără de lumină.\n   \tIar vulturii carpatici cu zborul îndrăzneț\n   \tFăceau un cortegi falnic eroului drumeț.\n   \t\n   \tÎncrederea-nflorește în inimile mari!\n   \t\n   \tII\n   \t\n   \tBătrânul Dan ascultă grăind doi vechi stejari\n   \tCrescuți dintr-o tulpină pe culmea cea de munte\n   \tȘ-având ca o coroană un secol pe-a lor frunte.\n   \t\"O! frate, zice unul, un vânt în miez de noapte\n   \tAdusu-mi-a din vale lung vaiet, triste șoapte!...\n   \tE sabie în țară! au năvălit tătarii!\n   \tȘ-acum în bălți de sânge își joacă armăsarii!\"\n   \t\"Așa! răspunde altul, colo în depărtare\n   \tZărit-am astă-noapte pe cer lumină mare!\n   \tArd satele române! ard holdele-n câmpii!\n   \tArd codrii!... Sub robie cad fete și copii.\n   \tȘi-n fumul ce se nalță cu larme zgomotoase\n   \tZbor suflete gonite din trupuri sângeroase!\"\n   \tBătrânul Dan aude, suspină și nu crede!\n   \tDar iată că pe ceruri din patru părți el vede\n   \tTrecând un stol de vulturi urmați de uli gramadă,\n   \tAtrași în orizonturi de-a morții rece pradă.\n   \t\n   \tUn fulger se aprinde în ochii lui pe loc.\n   \t\"La luptă, Dane! țara-i în jar, țara-i în foc!\"\n   \tBătrânul Dan desprinde un paloș vechi din cui,\n   \tȘi paloșul lucește voios în mâna lui.\n   \tBătrânul Dan pe sânu-i apasă a lui mână\n   \tȘi simte că tot bate o inimă română.\n   \tEl zice cu mândrie, nălțând privirea-n sus:\n   \t'Pe inimă și paloș rugina nu s-a pus.\n   \tO! Doamne, Doamne sfinte, mai dă-mi zile de trai\n   \tPân' ce-oi strivi toți lupii, toți șerpii de pe plai!\n   \tFă tu să-mi pară numai atunci paloșul greu,\n   \tCând inima-nceta-va să bată-n pieptul meu,\n   \tȘ-atunci inima numai de-a bate să încete\n   \tCând voi culca sub tărnă a dușmanilor cete!\"\n   \tApoi el strânge chinga pe zdravenele-i șale,\n   \tÎși face-o cruce, pleacă și se coboară-n vale.\n   \t\n   \tIII\n   \t\n   \tÎn scurtele răstimpuri când soarele declină\n   \tȘi noaptea-și pune stema feerică, stelină,\n   \tE un moment de pace în care, neoprit,\n   \tSe pierde doru-n umbra amurgului mâhnit.\n   \tAtunci zărește ochiul minunile din basme,\n   \tAcele legioane de tainice fantasme\n   \tCare-ntre zi și noapte apar în loc oprite\n   \tCu mantii lungi și albe de-a lungul învelite.\n   \tAșa apare-n șesuri mărețul om de munte,\n   \tCălcând cu pași gigantici pe urme mai mărunte!\n   \tNu știu de el copacii tineri, crescuți pe maluri,\n   \tDar râul îl cunoaște și scade-a sale valuri,\n   \tSă treacă înainte viteazul Dan la luptă.\n   \tȘi astfel tot el pasă pe cale ne-ntreruptă\n   \tPân' ce sosește-n seară la casa lui Ursan.\n   \t\n   \tOm aspru care doarme culcat pe-un buzdugan,\n   \tUrsan, pletos ca zimbrul, cu pieptul gros și lat,\n   \tCu bratul de bărbat, cu pumnul apăsat,\n   \tE scurt la grai, năprasnic, la chip întunecos.\n   \tEl e de peste Milcov pribeag misterios.\n   \tToți care știu de dânsul spun multe, dar șoptind,\n   \tȘi cale de o zare îl ocolesc grăbind,\n   \tDeși-i place să crească sirepe herghelii,\n   \tRăzlete pe întinsul câmpiilor pustii.\n   \tPe vremea lui, sub ochii lui Ștefan, domn cel mare,\n   \tIntrând în dușmani singur ca vieru-n stuhul tare,\n   \tA prins pe hanul Mârza din fugă cu arcanul;\n   \tIar Ștefan, de la dânsul în schimb luând pe hanul,\n   \tI-a zis: \"Ursane frate! să-ți faci ochirea roată,\n   \tȘi cât îi vedea zare, a ta să fie toată!\"*\n   \tDe-atunci el stă de pază în mijlocul câmpiei\n   \tȘi nime nu s-atinge de zmeii hergheliei.\n   \t\n   \tDrumețul intră, zice: \"Bine-am găsit, Ursane!...\"\n   \tUn aspru glas răspunde: \"Bine-ai venit, moș Dane!\n   \tCe vânt te-aduse-aice?\"\n   \t\"Vânt rău și de jelire!\n   \tNe calc' păgânii, frate, și țara-i la pieire!\"\n   \tUrsan tresare, geme, s-aprinde-n gândul său.\n   \tDan zice: \"De pe munte venit-am să te ieu,\n   \tSă mergem\".\n   \t\"Dar! să mergem!\" adaugă Ursan\n   \tȘi mult cu drag privește grozavu-i buzdugan.\n   \tApoi un corn apucă și buciumă în vânt.\n   \t\n   \tIV\n   \t\n   \tDeodată se aude un tropot pe pământ,\n   \tUn tropot de copite, potop rotopitor!\n   \t\n   \tUrsan cu al său oaspe în fund, spre soare, cată,\n   \tȘi văd sub cerul luciu, în zarea-nflăcărată,\n   \tZburând o herghelie de armăsari zmeioși,\n   \tCu coamele în vânturi, cu ochii scânteioși,\n   \tȘi-nfiorând câmpia de-o aspră nechezare.\n   \tUn voinicel în floare, pe-un alb fugar călare,\n   \tÎi mână c-un harapnic ce-n urma lor pocnește\n   \tȘi ca un șarpe negru prin aer se-nvârtește.\n   \tUrsan le-aține calea și caii stau în loc.\n   \tApoi către voinicul ce poartă busuioc\n   \tEl zice: \"Fulgo! prinde-mi pe murgul cel țintat,\n   \tMoș Dan și eu la Nistru ne ducem pe luptat!\"\n   \t\"Dar eu, întreabă Fulga, eu să nu-mi cerc puterea?\"\n   \t\"Tu să rămâi aice ca să-mi păzești averea.\"\n   \t\n   \tFrumos odor e Fulga! și naltă-i e făptura!\n   \tSub genele-i umbroase doi ochi lucesc ca mura,\n   \tȘi părul său de aur în creți lungi se lasă\n   \tCa pe strujanul verde un caier de mătase.\n   \tEl are glas puternic în gură rumeoară\n   \tȘi mers cu legănare de gingașă fecioară.\n   \tOricine-1 vede-n soare cu pelita lui albă,\n   \tPurtând la brâu un paloș și pe grumaji o salbă,\n   \tSe-ntreabă: ce să fie, fecior de zmeu, ori fată?\n   \tIar când pe sub altița cămășii înfirată\n   \tZărește la lumină doi crini ieșiți în undă,\n   \tDoi pui în neastâmpăr de lebădă rotundă,\n   \tRăpit de dor, el cade pe gânduri câte-un an!...\n   \t\n   \tVoinicul e viteaza copilă-a lui Ursan.\n   \tEa intră-n herghelie cu pasul îndrăzneț\n   \tȘi merge drept la murgul sălbatic și răzleț,\n   \tZicând lui Dan ce-n treacăt îi dă povătuiele:\n   \t\"Moș Dane! tu cu-a tale și eu cu ale mele!\"\n   \tSirepul o zărește, ridică narea-n vânt,\n   \tÎncruntă ochiul, bate copita de pământ,\n   \tZburlește coama, saltă, în lături se izbește;\n   \tDar Fulga zvârle lațul, de gât îl arcănește\n   \tȘi repede ca gândul, s-aruncă ușurel,\n   \tÎi pune mâna-n coamă și-ncalecă pe el.\n   \tGemând, el sare-n aer pe patru-a lui picioare,\n   \tAzvârle, se frământă, se spumegă-n sudoare\n   \tȘi-n zbor plecând deodată, nebun de groază, murgul\n   \tS-afundă-n largul spațiu și spintecă amurgul...\n   \tDar când steluța lunii apare viu la lume,\n   \tCopila se întoarce cu murgul alb de spume\n   \tȘi zice: \"Iată calul! El știe-acum de frâu\n   \tCa paloșul de mijloc și mijlocul de brâu.\"\n   \tUrsan cu drag răspunde: \"Aibi parte de noroc!\"\n   \tApoi cu Dan bătrânul, arzând de mare foc,\n   \tÎncalecă și-n umbră dispar ca într-un nor...\n   \tIar Fulga-i urmărește cu sufletul în dor.\n   \t\n   \tV\n   \t\n   \tE noaptea înstelată, e caldă, liniștită!\n   \tSe pare că din ceruri pe lumea adormită\n   \tPlutește-o lină, dulce, divină îndurare,\n   \tDar ea nu poate stinge avântul de turbare\n   \tCe duce călăreții pe-ntinderea pustie,\n   \tPrecum doi spectri gemeni mânați de-o vijelie.\n   \tEi zbor tăcuți sub ochii stelutelor trezite\n   \tÎn orizontul negru ce-i soarbe și-i înghite.\n   \tS-afund mereu în taina nopții; dar gândul lor\n   \tDe mult e cu tătarii în luptă de omor.\n   \tOțintă de lumină prin umbră viu înoată.\n   \tEa crește, se înaltă pe zare ca o roată\n   \tȘi umple de văpaie cereștile abisuri.\n   \tPăduri, movile, râuri apar căzute-n visuri,\n   \tDar leul de la munte și vierul de pe vale\n   \tNu văd prin vis de sânge decât Moldova-n jale.\n   \t\"E roșie luna!\" zice din doi cel mai bătrân.\n   \t\"E luna însetată de sânge de păgân!\"\n   \tRăspunde cel mai aspru... Și puii lor de zmei\n   \tSe duc trăgând doi spectri de umbră după ei.\n   \tSe duc vârtej ca gândul plecat în pribegie,\n   \tSe duc pân' ce-a lor umbră întinsă pe câmpie\n   \tLe trece înainte și pân' ce se lovesc\n   \tÎn ochi cu faptul zilei... Atunce se opresc.\n   \t\n   \tȘi iată-i pe o culme nocturnii călători,\n   \tLucind sub cerul palid în mantie de zori!\n   \tEi lasă jos pe coastă să pască armăsarii\n   \tȘi stau privind în vale cum fac pârjol tătarii.\n   \tCinci sate ard în flăcări pe câmp, și fumul lor\n   \tSe-ntinde ca o apă, plutește ca un nor\n   \tDe-a lung pe șesul umed, și zboară sus în aer,\n   \tDucând cu el un vuiet de larmă și de vaier.\n   \tPrin fum se zăresc umbre fuginde, rătăcite,\n   \tCopii mărunți, și mame, și fete despletite,\n   \tȘi cai scăpați în fugă, și câini, și boi în turme,\n   \tGoniți de tătărimea ce calcă pe-a lor urme.\n   \tIci, colo, se văd cete în luptă încleștate,\n   \tMișcări de brațe goale în aer ridicate,\n   \tLuciri de arme crunte pătate roș cu sânge\n   \tPe care-o rază vie din soare se răsfrânge.\n   \tApoi din vreme-n vreme o ceață luptătoare\n   \tSe-mprăștie cu grabă, lăsând cadavre-n soare!\n   \tIar lângă Nistru, multa urdie tătărească\n   \tNăprasnic se ucide cu gloata românească.\n   \t\n   \tDan zice: \"Măi Ursane! acolo e de noi!\n   \tAcolo râde moartea în crâncenul război.\n   \tAcolo să dăm proașcă, sub ochiul cel de sus,\n   \tTu dinspre faptul zilei, și eu dinspre apus,\n   \tȘi cale să deschidem prin aprigul dușman...\n   \tLa lucru-acum, fârtate! la lucru, măi Ursan!\"\n   \t\"Amin și Doamne-ajută!\" Ursan voios răspunde,\n   \tȘi-n gloată fiecare ca viforul pătrunde.\n   \t\n   \tVI\n   \t\n   \tUrsan năval' s-aruncă în neagra tătărime,\n   \tCroind o pârte largă prin deasa ei mulțime.\n   \tSub mână-i buzduganul, unealtă de pieire,\n   \tCa un balaur face în juru-i o rotire,\n   \tUn cerc de moarte-n care amar de cine-i prins\n   \tSărmanu-nchide ochii și soarele-i s-a stins!\n   \t\n   \tÎn lături, înainte, în urmă-i totul moare!\n   \tZbor creierii din tidve sub ghioaga zdrobitoare,\n   \tȘi-n urmă, și-mprejuru-i, și-n lături semănate\n   \tZac sute de cadavre cu capete sfărmate.\n   \tȘi astfel ne-mpăcatul Ursan mereu lucrează,\n   \tȘi spre apus prin sânge mereu înaintează.\n   \tCa dânsul, Dan bătrânul, erou întinerit,\n   \tTot vine după paloș spre mândrul răsărit.\n   \tEl intră și se-ndeasă în gloata tremurândă\n   \tCa junghiul cel de moarte în inima plăpândă,\n   \tȘi paloșu-i ce luce ca fulger de urgie\n   \tTot cade-n dreapta,-n stânga și taie-n carne vie...\n   \tFug toți și pier din cale-i!... El strigă: \"Steie față\n   \tCui place vitejia, cui s-a urât de viață!\"\n   \tDar nime nu-ndrăznește la glasu-i să apară,\n   \tCăci el se-naintează precum un stâlp de pară,\n   \tȘi cine-1 vede falnic, aprins, cu fruntea sus,\n   \tÎi pare că alt soare se-nalță din apus.\n   \tȘi astfel ambii oaspeți ai morții ne-mpăcate\n   \tCosesc la vieți în floare pe straturi sângerate\n   \tȘ-ajung ei față-n față prin apriga furtună,\n   \tȘi armele lor ude cruciș le împreună.\n   \t\"Noroc pe, Ursane!\"\n   \t\"Și pe, tot noroc!\"\n   \tDar n-a sfârșit cuvântul Ursan și cade-n loc,\n   \tStrăpuns de o săgeată ce-i intră-n piept adânc.\n   \tEl scapă buzduganul, se pleacă pe oblânc\n   \tȘi greu se prăbușește c-un geamăt de pe cal.\n   \t\n   \tTătarii ca zăvozii pe dânsul dau năval'!\n   \t\"În lături, litfe!\" strigă la ei viteazul Dan,\n   \tPunându-se de pază la capul lui Ursan.\n   \tCu calu-n mâna stângă, cu pala-n mâna dreaptă,\n   \tAmenințând cu ochii tătarii, mi-i așteaptă\n   \tPrecum așteaptă zimbrul de lupi înconjurat\n   \tSă-i zvârle cu-a lui coarne pe câmpul spăimântat.\n   \tDar nici gândesc păgânii să deie piept cu el,\n   \tCăci paloșu-i năprasnic e vultur de oțel.\n   \tRetrași în jur deoparte, nemernici, sperieți,\n   \tEi scot din a lor arcuri un vifor de săgeți,\n   \tȘi Dan, lovit în coaste, șoptește cu oftare:\n   \t\"Ursane, pentru tine de-acum nu e scăpare!\"\n   \tZicând, el cade-aproape, se sprijină-ntr-o mână\n   \tȘi paloșul lui ține în loc ceața păgână.\n   \t\n   \tO! Dane căpitane! puterile-ți slăbesc\n   \tȘi norii pe deasupră-ți trecând se învârtesc.\n   \tTu mori! și tătărimea s-apropie de tine!\n   \t\n   \tDar iată din pustiuri un alb vârtej că vine\n   \tȘi trece prin urdie ca printr-un lan de grâu.\n   \tE un voinic călare pe-un cal ce n-are frâu,\n   \tVoinic, în brâu cu paloș și pe grumaz cu salbă.\n   \tE Fulga, ce apare ca o fantasmă albă\n   \tȘi grabnic pe-al ei tată răpește din grămadă,\n   \tApoi cu el dispare ca șoimul cu-a sa pradă.\n   \t\n   \t\"Alah!\" răcnesc tătarii cătând cu groază-n urmă...\n   \tDar ce văd ei deodată, căci glasul lor se curmă?\n   \tEi văd curgând pe dealuri arcașii din Orhei\n   \tCe vin cu-o falcă-n ceruri, aprinși ca niște zmei!\n   \tUn lung fior de spaimă pătrunde într-o clipă\n   \tPrin deasa tătărime ce-i gata de risipă,\n   \tȘi toți pe loc la fugă plec iute, se duc orbi,\n   \tCum pleacă din câmpie un nor întins de corbi.\n   \tAmar e de răzlețul ce-n urma lor rămâne!\n   \tȘi cade, mic sau mare, pe mâinile române!\n   \tÎn față cu românul nu-i milă, nu-i iertare,\n   \tNici chiar în sân de mamă nu poate-avea scăpare.\n   \tO știu de mult tătarii, o știu de la bătrâni\n   \tȘi fug, nevrând s-asculte de șefi, de-ai lor stăpâni\n   \tTot omul vede moartea ș-aleargă-nspăimântat.\n   \tCel viu uită și lasă pe mortul ne-ngropat\n   \tȘi făr-a-ntoarce capul se duce-orice păgân,\n   \tCă-n umbra fiecărui s-avântă un român!\n   \t\n   \tIar hanu-și smulge barba, își rupe șalul verde\n   \tPrivind urdia-ntreagă în clipă cum se pierde.\n   \tSub ochii lui în lacrimi, pe câmpul cel de lupte\n   \tApar grămezi de leșuri, grămezi de arme rupte,\n   \tDe cai uciși, de care, de corturi risipite,\n   \tȘi tuiurile oastei de oaste părăsite!\n   \t\n   \tO! pas cumplit al soartei! Tot ce-i era de fală,\n   \tCai, steaguri, cete mândre, strălucitoare arme,\n   \tClădiri de visuri nalte, magie triumfală,\n   \tA fost de-ajuns o clipă ca totul să se darme!\n   \t\n   \tVII\n   \t\n   \tGhirai a trecut Nistrul înot pe calul său,\n   \tLuând pe Dan rănitul ca pradă și trofeu.\n   \tEl merge de se-nchide în cortu-i, umilit,\n   \tPrecum un lup din codri ce-a fost de câini gonit.\n   \tTrei zile, trei nopți hanul nu gustă-n suflet pace.\n   \tÎntins ca un cadavru jos pe covor el zace,\n   \tDar când revine, palid, din lunga-i desperare,\n   \tÎn ochii lui trec fulgeri de crudă răzbunare.\n   \tEl strigă să-i aducă sub cort pe Dan bătrânul.\n   \t\n   \tDeși cuprins de lanțuri, măreț intră românul!\n   \t\"Ghiaur! zice tătarul cu inima haină,\n   \tCe simte firul ierbii când coasa e vecină?\"\n   \t\"Ea pleacă fruntea-n pace, răspunde căpitanul,\n   \tCăci are să renască mai fragedă la anul!\"\n   \t\n   \tGhirai cade pe gânduri, lăsându-și capu-n piept,\n   \tȘi, îmblânzindu-și glasul: \"O! Dan, om înțelept!\n   \tTe știu de mult pe tine, cunosc al tău renume\n   \tDin graiul plin de lacrimi orfanilor din lume.\n   \tPe mulți tătari cuprins-ai de-ai morții reci fiori!\n   \tAcum îți veni rândul și ție ca să mori.\n   \tPrivește! lângă ușă călăul te pândește\n   \tCu ștreangul și cu pala ce-n mână-i zângănește.\n   \tUn semn, și capu-ți zboară la câini și la vulturi,\n   \tȘi suiletu-ți se pierde în lumea de ghiauri.\n   \tDar însă îmi fac milă de ani și de-a ta minte,\n   \tGândind la bătrânețea ce-apasă-al meu părinte,\n   \tȘi vreau, cu daruri multe, pe tine-a te ierta\n   \tDe vrei tu să te lepezi acum de legea ta!\"\n   \t\n   \tCreștinul Dan, bătrânul cu suflet luminos,\n   \tÎnalță-a lui statură și zice maiestos:\n   \t\"Ceahlăul sub furtună nu scade mușuroi!\n   \tEu, Dan, sub vântul soartei să scad păgân nu voi.\n   \tDeci, nu-mi convine viața mișelnic câștigată,\n   \tNici pata fărdelegii în fruntea mea săpată.\n   \tRușinea-i o rugină pe-o armă de viteaz,\n   \tUn vierme ce mănâncă albeața din obraz.\n   \tCui place să roșească, roșească... eu nu vreu\n   \tNici pată pe-a mea armă, nici pe obrazul meu.\n   \tAlb am trăit un secol pe plaiul strămoșesc\n   \tȘi vreau cu fața albă senin să mă sfârșesc,\n   \tCa după-o viață lungă, ferită de rușine,\n   \tMormântul meu să fie curat și alb ca mine!\n   \tAșa m-a deprins Ștefan, ușoară țărna-i fie!\n   \tLa trai fără mustrare și fără prihănie.\n   \tNu-mi trebuie-a ta milă, nu vreau a tale daruri.\n   \tTu îmi întinzi o cupă mult plină de amaruri,\n   \tDeparte ea de mine!... mai drept e ca să mor!...\n   \tIar dacă ai tu cuget și-ți pasă de-al meu dor,\n   \tGhirai, mă lasă, lasă în ora morții grele\n   \tSă mai sărut o dată pământul țării mele!\"\n   \t\n   \tUimit, Ghirai se scoală, cu mâna lui desface\n   \tUnealta de robie sub care leul zace,\n   \tCumplitul lanț ce-l leagă cu strânse noduri sute,\n   \tȘi zice grabnic: \"Tată, ia calul meu și du-te!\"\n   \t\n   \tBătrânul Dan ferice se duce, Nistrul trece,\n   \tȘi-n aerul Moldovei se umilă pieptu-i rece,\n   \tȘi inima lui crește, și ochii-i plini de jale\n   \tCu drag privesc prin lacrimi podoaba țării sale.\n   \tSărmanu-ngenunchează pe iarba ce străluce,\n   \tÎși pleacă fruntea albă, smerit își face cruce\n   \tȘi pentru totdeauna sărută ca pe-o moaște\n   \tPământul ce tresare și care-1 recunoaște...\n   \tApoi el se întoarce la hanul, intră-n cort,\n   \tSuspină, șovăiește și, palid, cade mort!\n   \t\n   \tIar hanul, lung privindu-1, rostește cu durere:\n   \t\"O! Dan viteaz, ferice ca tine care piere,\n   \tAvând o viață verde în timpul tinereții\n   \tȘi albă ca zapada în iarna bătrâneții!...\"\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nLegenda rândunicăi\n\n\n\n Rândunică, rândunea\nCe bați la fereastra mea?\nDu-te-ți pune rochița,\nCă te arde arșița,\nTe suflă vântoaiele\nȘi te udă ploaiele.\nMergi în câmpul înverzit,\nCă rochița a-nflorit\nȘi o calcă turmele\nȘi o pasc oițele.\n(Cântec poporal)\n\nI\n\nCând se născu pe lume voioasa Rândunică,\nEa nu avea făptură ș-aripi de păsărică,\nFiind al cununiei rod dulce, dezmierdat,\nCopilă drăgălașă de mare împărat.\nDar fost-a o minune frumoasă, zâmbitoare,\nSosită printre oasneni ca zâmbetul de soare,\nO gingașă comoară formată din senin,\nDin raze, din parfumuri, din albul unui crin,\nȘi maica sa duioasă, privind-o, se temea\nSă nu dispară-n aer sub forma de o stea.\n\nO zână coborâtă din zodia cerească\nVeni să o descânte, s-o legene, s-o crească,\nSă-i deie farmec dulce, podoabe, scumpe daruri,\nS-o apere-n viață de-a zilelor amaruri.\nEa-i puse-o scăldătoare cu apă ne-ncepută,\nDe ploaie neatinsă, de soare nevăzută,\nȘi-n apa încălzită cu lemn mirositor\nO trestie, un fagur ș-o floare de bujor,\nMenind prin șoapte blânde copila să devie\nNăltuță, mlădioasă ca trestia verzie,\nLa grai ca mierea dulce, la chip fermecătoare\nȘi ca bujorul mândru de ochi atrăgătoare.\nApoi zâna-i aduse o dalbă de rochiță,\nDin raze vii țesută, cu stele prin altiță,\nȘi-i zise: \"De-ți e gândul să ai parte de bine,\nRochița niciodată să n-o scoți de pe tine,\nȘi cât vei fi al lumii frumos, iubit odor,\nSă fugi în lumea-ntreagă de-al luncii zburător,\nCăci el țintește ochii și dorurile sale\nPe oricare funtă cu forme virginale,\nPe dalbele copile, a dragostei comori,\nCe-s jumătate fete și jumătate flori,\nPe zânele născute în atmosfera caldă,\nCe sub văpaia lunii în lacuri lin se scaldă,\nȘi chiar pe luna plină de o lumină moale,\nCe-atinge iarba verde cu albele ei poale\".\n\nII\n\nCopila descântată de zâna ei cea bună\nCreștea-ntr-o ziuă numai cât alta într-o lună,\nȘ-a sale brățișoare, ș-a sale mici picioare\nAveau, fiind în leagăn, mișcări de aripioare;\nIar când ieși din cuibul în care înflorise\nCa roza dintr-un mugur cu foile deschise,\nCând umbra sa vioaie, plutind sub cer senin,\nPutea să se măsoare pe umbra unui crin,\nMult îi plăcea copilei s-alunge rândunele\nCe lunecau prin aer și o chemau la ele,\nS-alerge pe sub bolta bătrânilor arini,\nCercând să prindă-n iarbă a razelor lumini,\nSă fugă rătăcită de-a lung, de-a lung pe maluri\nAtrasă-n cursul apei de-a râurilor valuri,\nȘi-n cale-i să s-oprească, uimită, încântată\nDe dulcea armonie naturii deșteptată.\n\nAtunci pe nesimțite un glas de zburător\nÎi tot fura auzul șoptindu-i, plin de dor:\n\"Atât ești de frumoasă la chip și la făptură,\nCă nopții dai lumină, și iernii dai căldură,\nȘi orbilor din umbră dai ochi să te admire,\nȘi morților grai dulce să spuie-a lor simțire.\nAh! părul tău lung, negru, ca aripa corbie,\nCu-a lui întunecime ar face nopți o mie,\nȘi chipul tău ce fură chiar ochii de copile\nDin alba lui splendoare ar face mii de zile!\nAh! buzele-ți rotunde, cu râs înveselite,\nSe par două cireșe în soare pârguite,\nȘi mijlocu-ți de-albină sub vălul tău de aur\nSe leagănă prin aer precum un verde laur;\nIar ochii tăi, luceferi cu tainice luciri,\nRăsfrâng toată văpaia cereștilor iubiri\nCe ai aprins în inimi când te-ai ivit pe lume\nTu, zână fără seasnăn, minune fără nume!\"\n\nCopila, cu uimire, îl asculta zâmbind...\nApoi, cătând în urmă-i, se depărta fugind,\nLilie zburătoare, de fluturi alungată,\nCare-i formau pe frunte o salbă-naripată.\n\nIII\n\nVisează luna-n ceruri!... sub visul cel de lună\nFlori, ape, cuiburi, inimi visează împreună.\nNici o mișcare-n frunze, și nici o adiere\nNu tulbură în treacăt a nopții dulci mistere.\nAlbina doarme-ascunsă în macul adormit,\nBâtlanul printre nuferi stă-n labă neclintit,\nȘi raza argintie din stele dezlipită\nCăzând, săgeată lungă, prin umbra tainuită,\nSe duce de aprinde văpăi tremurătoare\nÎn albele șiraguri de rouă lucitoare.\n\nDar cine-acum, ca raza, în lumea nopții zboară?\nCe umbră, cu sfială, prin arbori se strecoară\nȘi merge drept la malul pârăului din vale?\nOprindu-se-ngrijită ades în a sa cale,\nEa vine lângă apă, cu drag la ea privește\nȘi, singură-n răcoare, de baie se gătește.\nO! dalbă feerie! divină încântare!...\nRochița de pe umeri alunecă, dispare,\nȘi lumii se arată minunea cea mai rară,\nAlbind ca faptul zilei în zi de primăvară!\nToți ochii de luceferi, de păsări și de flori,\nLoviți ca de lumina rozatică din zori,\nS-aprind de-o scânteiere ce-n inimă pătrunde...\nDar juna-mpărăteasă în apă se ascunde.\nFerice, dezmierdată de unda răcoroasă,\nEa-noată cu-o mișcare alene, voluptoasă,\nLăsând ca să albească prin valul de cristal\nFrumoasa rotunzime a sânu-i virginal.\nȘi iarba de pe maluri se pleacă s-o privească,\nȘi trestia se-ndoaie voind ca s-o oprească,\nȘi apa-n vălurele de aur se-ncretește,\nȘi nuferii se mișcă, bâtlanul se trezește,\nPădurea cântă imnuri, și luna amoroasă\nRevarsă pe copilă o mantie-argintoasă.\n\nAcum pe lângă trestii ea lunecă ușor\nȘi, vrând la mal să iasă, pătrunsă de-un fior,\nPe sânul ei ud încă ea părul își adună,\nSe oglindește-n apă, se oglindește-n lună,\nți umbra-i diafană cu formele-i rotunde\nÎn lină îngânare se clatină pe unde.\n\nIV\n\nCocoșu-n depărtare intonă o fanfară!\nCopila cu grăbire din valuri iese-afară.\nAh! unde-i e rochița și unde-al ei noroc?...\nEa vede zburătorul cu ochii mari de foc\nCe vine ș-o cuprinde cu brațele-ntr-o clipă;\nDar grabnic se aude un freasnăt de aripă,\nȘi dalba-mpărăteasă, din brațe-i dispărând,\nSe schimbă-n rândunică și fuge-n cer zburând!\n\nAtunci ș-a ei rochiță, nălțându-se în vânt,\nTopitu-s-a în ploaie de raze pe pământ,\nȘi pân-în faptul zilei crescut-au flori din ele,\nOdoare-a primăverii: Bochifi-de-rândunele!...\n\nMircești, 1874\n\n\n\n\n\n",
        "Text1": "\n\nVasile Alecsandri\n\n\n\n\nLegenda rândunicăi\n\n\n\n Rândunică, rândunea\nCe bați la fereastra mea?\nDu-te-ți pune rochița,\nCă te arde arșița,\nTe suflă vântoaiele\nȘi te udă ploaiele.\nMergi în câmpul înverzit,\nCă rochița a-nflorit\nȘi o calcă turmele\nȘi o pasc oițele.\n(Cântec poporal)\n\nI\n\nCând se născu pe lume voioasa Rândunică,\nEa nu avea făptură ș-aripi de păsărică,\nFiind al cununiei rod dulce, dezmierdat,\nCopilă drăgălașă de mare împărat.\nDar fost-a o minune frumoasă, zâmbitoare,\nSosită printre oasneni ca zâmbetul de soare,\nO gingașă comoară formată din senin,\nDin raze, din parfumuri, din albul unui crin,\nȘi maica sa duioasă, privind-o, se temea\nSă nu dispară-n aer sub forma de o stea.\n\nO zână coborâtă din zodia cerească\nVeni să o descânte, s-o legene, s-o crească,\nSă-i deie farmec dulce, podoabe, scumpe daruri,\nS-o apere-n viață de-a zilelor amaruri.\nEa-i puse-o scăldătoare cu apă ne-ncepută,\nDe ploaie neatinsă, de soare nevăzută,\nȘi-n apa încălzită cu lemn mirositor\nO trestie, un fagur ș-o floare de bujor,\nMenind prin șoapte blânde copila să devie\nNăltuță, mlădioasă ca trestia verzie,\nLa grai ca mierea dulce, la chip fermecătoare\nȘi ca bujorul mândru de ochi atrăgătoare.\nApoi zâna-i aduse o dalbă de rochiță,\nDin raze vii țesută, cu stele prin altiță,\nȘi-i zise: \"De-ți e gândul să ai parte de bine,\nRochița niciodată să n-o scoți de pe tine,\nȘi cât vei fi al lumii frumos, iubit odor,\nSă fugi în lumea-ntreagă de-al luncii zburător,\nCăci el țintește ochii și dorurile sale\nPe oricare funtă cu forme virginale,\nPe dalbele copile, a dragostei comori,\nCe-s jumătate fete și jumătate flori,\nPe zânele născute în atmosfera caldă,\nCe sub văpaia lunii în lacuri lin se scaldă,\nȘi chiar pe luna plină de o lumină moale,\nCe-atinge iarba verde cu albele ei poale\".\n\nII\n\nCopila descântată de zâna ei cea bună\nCreștea-ntr-o ziuă numai cât alta într-o lună,\nȘ-a sale brățișoare, ș-a sale mici picioare\nAveau, fiind în leagăn, mișcări de aripioare;\nIar când ieși din cuibul în care înflorise\nCa roza dintr-un mugur cu foile deschise,\nCând umbra sa vioaie, plutind sub cer senin,\nPutea să se măsoare pe umbra unui crin,\nMult îi plăcea copilei s-alunge rândunele\nCe lunecau prin aer și o chemau la ele,\nS-alerge pe sub bolta bătrânilor arini,\nCercând să prindă-n iarbă a razelor lumini,\nSă fugă rătăcită de-a lung, de-a lung pe maluri\nAtrasă-n cursul apei de-a râurilor valuri,\nȘi-n cale-i să s-oprească, uimită, încântată\nDe dulcea armonie naturii deșteptată.\n\nAtunci pe nesimțite un glas de zburător\nÎi tot fura auzul șoptindu-i, plin de dor:\n\"Atât ești de frumoasă la chip și la făptură,\nCă nopții dai lumină, și iernii dai căldură,\nȘi orbilor din umbră dai ochi să te admire,\nȘi morților grai dulce să spuie-a lor simțire.\nAh! părul tău lung, negru, ca aripa corbie,\nCu-a lui întunecime ar face nopți o mie,\nȘi chipul tău ce fură chiar ochii de copile\nDin alba lui splendoare ar face mii de zile!\nAh! buzele-ți rotunde, cu râs înveselite,\nSe par două cireșe în soare pârguite,\nȘi mijlocu-ți de-albină sub vălul tău de aur\nSe leagănă prin aer precum un verde laur;\nIar ochii tăi, luceferi cu tainice luciri,\nRăsfrâng toată văpaia cereștilor iubiri\nCe ai aprins în inimi când te-ai ivit pe lume\nTu, zână fără seasnăn, minune fără nume!\"\n\nCopila, cu uimire, îl asculta zâmbind...\nApoi, cătând în urmă-i, se depărta fugind,\nLilie zburătoare, de fluturi alungată,\nCare-i formau pe frunte o salbă-naripată.\n\nIII\n\nVisează luna-n ceruri!... sub visul cel de lună\nFlori, ape, cuiburi, inimi visează împreună.\nNici o mișcare-n frunze, și nici o adiere\nNu tulbură în treacăt a nopții dulci mistere.\nAlbina doarme-ascunsă în macul adormit,\nBâtlanul printre nuferi stă-n labă neclintit,\nȘi raza argintie din stele dezlipită\nCăzând, săgeată lungă, prin umbra tainuită,\nSe duce de aprinde văpăi tremurătoare\nÎn albele șiraguri de rouă lucitoare.\n\nDar cine-acum, ca raza, în lumea nopții zboară?\nCe umbră, cu sfială, prin arbori se strecoară\nȘi merge drept la malul pârăului din vale?\nOprindu-se-ngrijită ades în a sa cale,\nEa vine lângă apă, cu drag la ea privește\nȘi, singură-n răcoare, de baie se gătește.\nO! dalbă feerie! divină încântare!...\nRochița de pe umeri alunecă, dispare,\nȘi lumii se arată minunea cea mai rară,\nAlbind ca faptul zilei în zi de primăvară!\nToți ochii de luceferi, de păsări și de flori,\nLoviți ca de lumina rozatică din zori,\nS-aprind de-o scânteiere ce-n inimă pătrunde...\nDar juna-mpărăteasă în apă se ascunde.\nFerice, dezmierdată de unda răcoroasă,\nEa-noată cu-o mișcare alene, voluptoasă,\nLăsând ca să albească prin valul de cristal\nFrumoasa rotunzime a sânu-i virginal.\nȘi iarba de pe maluri se pleacă s-o privească,\nȘi trestia se-ndoaie voind ca s-o oprească,\nȘi apa-n vălurele de aur se-ncretește,\nȘi nuferii se mișcă, bâtlanul se trezește,\nPădurea cântă imnuri, și luna amoroasă\nRevarsă pe copilă o mantie-argintoasă.\n\nAcum pe lângă trestii ea lunecă ușor\nȘi, vrând la mal să iasă, pătrunsă de-un fior,\nPe sânul ei ud încă ea părul își adună,\nSe oglindește-n apă, se oglindește-n lună,\nți umbra-i diafană cu formele-i rotunde\nÎn lină îngânare se clatină pe unde.\n\nIV\n\nCocoșu-n depărtare intonă o fanfară!\nCopila cu grăbire din valuri iese-afară.\nAh! unde-i e rochița și unde-al ei noroc?...\nEa vede zburătorul cu ochii mari de foc\nCe vine ș-o cuprinde cu brațele-ntr-o clipă;\nDar grabnic se aude un freasnăt de aripă,\nȘi dalba-mpărăteasă, din brațe-i dispărând,\nSe schimbă-n rândunică și fuge-n cer zburând!\n\nAtunci ș-a ei rochiță, nălțându-se în vânt,\nTopitu-s-a în ploaie de raze pe pământ,\nȘi pân-în faptul zilei crescut-au flori din ele,\nOdoare-a primăverii: Bochifi-de-rândunele!...\n\nMircești, 1874\n\n\n\n\n\n"
    },
    {
        "Text": "\n\nVasile Alecsandri\n\n\n\n\nLegenda ciocârliei\n\n\n\n  \t  \tLie, Lie,\n  \tCiocârlie,\n  \tZbori în soare\n  \tCântătoare\n  \tȘi revină\n  \tDin lumină\n  \tPe pământ\n  \tCu dulce cânt!\n  \t(Poporal)\n\t\n  \tI\n  \t\n  \tDe când erau ca iarba anticii codri deși\n  \tȘi mici ca mușuroaie Carpații urieși,\n  \tȘi văile profunde, și latele vâlcele\n  \tCa pe o apă lină ușoare vălurele;\n  \tDe când în lume lupii erau păstori de oi\n  \tȘi urșii cu cimpoaie mânau cirezi de boi;\n  \tDe când purta-n cosite Ileana Cosânzeană\n  \tO floare cântătoare, o floare năzdrăvană,\n  \tN-a fost copilă-n viață mai dulce, mai aleasă\n  \tDecât frumoasa Lia, fecioară-mpărăteasă!\n  \t\n  \tNăscută-n faptul zilei cu fața-n răsărit,\n  \tLuceferii, văzând-o, mai viu au strălucit,\n  \tFerice de-a atinge cu-o rază argintie,\n  \tCu ultima lor rază așa minune vie.\n  \tȘi astfel, de lumina cerească dezmierdată,\n  \tEa, răsărind ca floare, a înflorit ca fată;\n  \tȘ-acum e fala lumii, a minții încântare,\n  \tAl inimilor farmec, a ochilor mirare.\n  \tTot omul care-o vede, răpit, uimit simțește\n  \tCă parcă se renaște, că inima lui crește,\n  \tCă trece lin din iarnă în dulce primăvară,\n  \tCă mii de păsări cântă în sânu-i și pe-afară.\n  \t\n  \tEa are-o față albă de flori de lăcrimioare\n  \tȘi ochi cerești, albaștri ca floarea de cicoare,\n  \tȘ-un păr ce strălucește pe fruntea sa bălaie\n  \tCăzând, fuior de aur, de-a lung pănă-n călcaie,\n  \tÎncât pe câmpul verde când trece zâmbitoare\n  \tSe pare c-o urmează prin aer fulgi de soare.\n  \tEa poartă haine scumpe, ușoare, descântate,\n  \tDin fire de păianjen țesute și lucrate,\n  \tPrin care tainic saltă luciri de forme albe,\n  \tComori atrăgătoare ca visurile dalbe,\n  \tPrecum acele slabe văpăi tremurătoare\n  \tPrin frunze răspândite de luna gânditoare.\n  \tAprinșii ochi ai nopții în juru-i scânteiază,\n  \tFormând cununi de raze pe fruntea-i ce visează,\n  \tȘi lunecă pe sânu-i, rai alb de fericiri,\n  \tVoind ca să pătrundă prin ițele subțiri.\n  \tSeninul dulce-al zilei, râvnind acea minune,\n  \tDin soarele-răsare și pân' la soare-apune\n  \tSe-ntinde pe deasupra-i cu bolta lui rotundă,\n  \tVoind să-i facă-un templu în care s-o ascundă.\n  \tȘi-i zice: \"Însuși cerul spre tine se înclină...\n  \tFrumseța-i o coroană pe frunte de regină!\"\n  \t\n  \tII\n  \t\n  \tȘi mers-a vestea-n lume, trecând din gură-n gură,\n  \tCă Lia fură ochii, și minoe le fură;\n  \tȘi dus-o-au pe aripi în locuri depărtate\n  \tCocoarele-n triunghiuri prin aer înșirate,\n  \tȘi spus-a vântul ager, în veci neodihnit,\n  \tCă nu-i copilă alta mai dulce de iubit.\n  \t\n  \tÎn grabă alergat-au din toate-a lumii zări,\n  \tDe peste munți, din funduri, de peste nouă mări\n  \tCei mai viteji și mândri feciori de împărați,\n  \tVrăjiți de-a fi pe viață de Lia fermecați.\n  \tVenit-au Roșul, craiul înaltelor lungi plaiuri,\n  \tȘi Albul ce domnește pe douăzeci de raiuri,\n  \tȘi Peneș-împăratul, arcaș cu ochiul ținteș,\n  \tCe are-n tolbă fulgeri și-n grajd pe calul Vinteș;\n  \tȘi alții, mulți ca frunza, mânați de-a lor iubire\n  \tCu Lia drăgălașă să cate împețire.\n  \tDar nici își pleacă ochii la ei frumoasa fată,\n  \tCum nu se uită crinul la iarba cea uscată,\n  \tCi vecinic ea privește cu drag la mândrul soare!\n  \tȘi, tot privind lumina din fata-i arzătoare,\n  \tCu lacrimi i se umplu albaștrii ochi frumoși.\n  \tEi plâng!... de ce plâng însă luceferii duioși?\n  \tDe mult privit în soare, sau de o jale-ascunsă,\n  \tDe-o gingașă dorință, de-o taină nepătrunsă?\n  \tAh! taina ei n-o știe nici zâna ce-o iubește,\n  \tN-o știe căpătâiul pe care odihnește,\n  \tNici apa ce oglindă obrazu-i la trezie,\n  \tNici cerul, nici pământul!... dar umbra să o știe\n  \tAdes copila, pradă gândirii ce-o răpește,\n  \tSe scaldă în lumină, cu soarele grăiește\n  \tȘi zice: \"Tu, al lumii monare strălucitor!\n  \tO! splendidă comoară de viață și amor!\n  \tTu, ochi deschis în ceruri să vadă-a mea iubire!\n  \tTu, singura-mi dorință, tu, dulcele meu mire!\n  \tPleca-voi, ah! pleca-voi, luând urmele tale,\n  \tSă te-ntâlnesc ferice, să te culeg în cale,\n  \tSă fu al meu și numai al meu, o! mândre soare,\n  \tSă nu mai plâng de moarte când tu săruți o floare,\n  \tCăci te urăsc atunce... cu dragoste și dor,\n  \tȘi văd că de-acea ură duioasă am să mor!\"\n  \tEa zice și se simte de raze inundată.\n  \t\n  \tIar umbra ei suspină în urmă-i tupilată:\n  \t\"Ah! draga mea stăpână! Ferească Domnul sfântul\n  \tDe-a-ți asculta îndemnul, de-a-ți împlini cuvântul,\n  \tCăci vai de-acel ce-apucă pe-a soarelui cărare!\n  \tEl intră-n cale lungă ce capăt nu mai are\n  \tȘi unde începutul se leagă cu sfârșitul,\n  \tȘi unde-și pierde mintea și pașii rătăcitul.\n  \tAh! Lia, te gândește că soarele-i cu dar\n  \tDe viață și de moarte, că-i dulce și amar!\n  \tEl dă junie lumii, iubire, fericire,\n  \tLa plante, cuiburi, inimii el dă însuflețire,\n  \tDar raza-i ce învie e rază și de foc\n  \tCe arde crinul fraged și tristul siminoc,\n  \tȘi râurile soarbe, și păsări săgetează,\n  \tȘi umbra o înghite când soarele-i amiază\".\n  \t\"Ah! fie oricum fie! răspunde-n grabă Lia.\n  \tDurerea fie-mi partea sau fie-mi bucuria\n  \tDe-oi ști că-n a mea cale voi face totdeauna\n  \tDin șapte nopți o noapte, din șapte zile una,\n  \tM-oi duce mult departe c-un repede avânt,\n  \tDeparte, unde cerul se lasă pe pământ,\n  \tPe unde munții falnici apar ca nourele,\n  \tPe unde stau de vorbă la umbră flori cu stele.\n  \tM-oi duce, duce, duce, pân' mi-oi găsi ursitul\n  \tȘ-oi sta gură la gură cu soarele iubitul,\n  \tCăci vreau să-i privesc fața ca să-mi alin durerea,\n  \tSă văd curgând din buze-i cuvintele ca mierea!\"\n  \t\"Amar de tine, Lie! o! Lie,-amar de mine!\n  \tDar fie! unde-i merge, și eu mă duc cu tine.\"\n  \t\n  \tIII\n  \t\n  \tÎn revărsatul zilei, când nasc a vieții șoapte\n  \tȘi lin se dezvelește seninul cer din noapte,\n  \tPe când lumina-i sură, plăpândă, răcoroasă\n  \tȘi somnul își destinde aripa somnoroasă,\n  \tFrumoasa Lia pleacă pe Graur, calu-i șarg,\n  \tCe zice că pământul nu e destul de larg,\n  \tȘi zboară fără sațiu, luându-și iute zborul,\n  \tCa vântul și ca gândul, ca spaima și ca dorul.\n  \tEl fuge pe sub soare, el fuge pe sub lună\n  \tȘi piere într-un fulger cum piere vestea bună;\n  \tȘi trece pe sub nour, și trece pe sub stea\n  \tClipiș, cum se strecoară prin oameni vestea rea!\n  \tSe duce calul Graur spre codrii de stejari\n  \tÎn care greu se luptă balaurii cei mari\n  \tCu pajuri năzdrăvane născute-n ceea lume;\n  \tPrin locuri unde șerpii brilianturi fac din spume\n  \tȘi zmeii fac palaturi de-argint cu turnuri dese,\n  \tCa-n ele să ascundă frumoase-mpărătese.\n  \tEl trece prin poiene cu tufe aurite\n  \tÎn care se alungă șopârle smălțuite\n  \tȘi blânde păsărele ce cântă-n cuibul cald,\n  \tAvând rubine-n pliscuri și ochii de smarald.\n  \tAcolo vântul serii prin frunze-alene zboară,\n  \tLovind încet de umbră aripa lui ușoară,\n  \tȘi iarba, chemând vântul din zori ca s-o dezmierde,\n  \tSe mișcă-n vălurele precum o apă verde.\n  \tEl trece peste râuri ce curg necontenit\n  \tCa zilele senine a celui fericit.\n  \tȘi apa-ndeamnă fața pe maluri să se culce,\n  \tIn ea să se oglinde, s-o facă apă dulce.\n  \tZadarnic! ea-nainte, nainte mereu pasă,\n  \tCa omul cu grăbire mânat de dor de casă,\n  \tȘi de trei ori trei zile și nopți de trei ori trei\n  \tEa lasă somnul dulce să piară-n urma ei.\n  \tȘi astfel tot pe cale, cu ochii țintă-n soare,\n  \tCu coamele-i lucioase în vânt fâlfâitoare,\n  \tEa pare și dispare, răpită de cal Graur,\n  \tPrecum un vis ferice într-un vârtej de aur.\n  \tDar după multă trudă și mult amar de cale,\n  \tOdată cu amurgul ajunge într-o vale,\n  \tO vale înverzită ce se unește-n zare\n  \tCu-albastra, zgomotoasa, clocotitoarea mare.\n  \tAcolo calul Graur își încetează zborul,\n  \tNemaiavând pământuri să bată cu piciorul,\n  \tIar Lia se coboară cu grabă de pe cal\n  \tȘi merge de se pune pe-al mării verde mal,\n  \tPrivind cu dor la raiul din fundul depărtat\n  \tPe care se ridică al soarelui palat.\n  \t\"Pe unde-ți merge gândul, stăpâna mea iubită?\"\n  \tO-ntreabă glasul umbrei de cale obosită.\n  \t\"Ah! dragă surioară! duioasa Lia zice,\n  \tZărești în depărtare cea insulă ferice\n  \tPlutind sub cer albastru pe-a mării albăstrime?\n  \tVezi tu colo, în zare, colo, pe-o înălțime,\n  \tAcel palat de aur, cel cuib de străluciri,\n  \tCu poarta de rubinuri și stâlpii de safiri?\n  \tAcolo-mpărătește frumos ursitul meu,\n  \tAcolo-mi zboară gândul, acolo eu mă vreu!\n  \tDar cum să fac, vai mie!... ah! calul meu nu poate\n  \tSă calce și pământul, și mările să-noate!\"\n  \t\"Stăpână! zice Graur, ce nu pot eu pe lume\n  \tO poate al meu frate, născut pe-a mării spume.\"\n  \tCum zice, cum nechează...\n  \tDin marea cea profundă\n  \tO volvură se-naltă și iese-un cal în undă,\n  \tCu ierburi și mărgeanuri având coama-mpletită,\n  \tȘi solzi de-argint pe spate, și palmă sub copită.\n  \tZărindu-1, Lia vesel de cale se gătește,\n  \tDar când e ca să plece și când se despărtește\n  \tDe Graur, ea-1 sărută, pe coadă-1 mai dezmiardă\n  \tȘi-l cheamă drag pe nume și plânge c-o să-1 piardă.\n  \tApoi se-ntoarce iute la mal, și iute sare\n  \tPe noul cal ce-o poartă ușor pe-a lui spinare.\n  \tȘi umbra ei rămâne pe mal înstrăinată,\n  \tȘi Graur se afundă în zarea nourată.\n  \t\n  \tIV\n  \t\n  \tPrin valuri spumegoase ce-n juru-i se alină\n  \tCântând o melodie simfonică, marină,\n  \tAjunge Lia grabnic la insula dorită,\n  \tA cărei iarbă vie cu raze-i altoită.\n  \tCopila-n haine mândre de fiu împărătesc\n  \tS-afundă în lumină, dar chipu-i îngeresc,\n  \tDar mersu-i plin de farmec, cu pas legănător,\n  \tO spun mai mult că-i fată decât că e fecior.\n  \tEa intră în palatul acel de feerie\n  \tCu inima-n bătaie de dulce bucurie,\n  \tDorind ca să-ntâlnească, temând de-a întâlni\n  \tPe-acel care-a vrăjit-o aicea de-a veni,\n  \tȘi iată că zărește a lui bătrână mamă,\n  \tCu genele căzute pe ochi ca o năframă!\n  \t\n  \tDe când nu era încă pământul care este,\n  \tDe când tot ce e-n lume era numai poveste\n  \tȘi raza de lumină și razele căldurii\n  \tErau comori ascunse în haosul naturii,\n  \tA splendidului soare ferice născătoare\n  \tTrăiește-n luminoasă și magică splendoare,\n  \tDar tristă și orbită de vecinica-i lucire,\n  \tAcum ea nu mai poate pe soare să-1 admire,\n  \tȘi-i este scris de soartă atunci numai să vadă\n  \tCând fiul ei în cursă ar fi expus să cadă.\n  \tSărmana-ncet aude sunând pasuri străine,\n  \tTresare și întreabă: \"Ce om, ce fiară, cine\n  \tA îndrăznit să vie aice, ș-a pătrunde\n  \tÎn locuri necălcate de pas de om; pe unde\n  \tNici pasărea măiastră a trece nu-ndrăznește,\n  \tNici doru-n rătăcire pierdut nu se oprește?\"\n  \tCopila tremurândă s-apropie și zice:\n  \t\"Sunt om cu gânduri blânde venit din lume-aice\".\n  \t\"De ești fecior, replică bătrâna îngrijită,\n  \tSă-ți fie calea floare și urma înflorită,\n  \tȘi-n viață să ai parte de soacră iubitoare\n  \tȘi de nevastă dulce, frumoasă, zâmbitoare;\n  \tIar dacă ești tu fată, precum te-arată glasul,\n  \tPe urma ta ușoară întoarce-ți iute pasul\n  \tȘi piei din aste locuri neatinse și curate,\n  \tDomnite de-al meu soare, copil fără păcate!\"\n  \t\n  \t. . . . . . . . . . . . . . . . . . . . . . . . . . . .\n  \t\n  \tCopila spăimântată cu dorul ei se ceartă.\n  \tAr vrea, ar vrea să fugă, dar inima n-o iartă;\n  \tCând iată că s-aude în lunga depărtare\n  \tDe cai venind spre casă voioasă nechezare,\n  \tȘi iată că palatul se umple deodată\n  \tCu zilnica lumină din lume adunată;\n  \tCăci soarele apune, lăsând de-a lung pe ceruri\n  \tClipirile de stele ș-a umbrelor misteruri.\n  \tEl vine și apare atât de luminos,\n  \tCă-ntunecă vederea cu chipul său frumos.\n  \t\"Bine-ai venit, copile, de mult înstrăinat!\n  \tÎi zice blânda mamă c-un dulce sărutat.\n  \tTe bucură de oaspe venit de pe pământ,\n  \tUn oaspe blând la suflet și gingaș la cuvânt!\"\n  \tÎn juru-i mândrul soare se uită cu mirare...\n  \tEl vede și nu crede, îi pare că îi pare\n  \tȘi simte-un neastâmpăr, în inima-i vergină\n  \tSub galeșa ochire a fetei ce suspină.\n  \tApoi, luând de mână pe Lia tremurândă:\n  \t\"Oricine-ai fi, el zice, fiintă, tu, plăpândă!\n  \tDurerea omenească în veci să nu te-ajungă,\n  \tȘi fie-ți scurt necazul și fericirea lungă!\n  \tPe flori de primăvară obrazu-p să se culce,\n  \tȘi fie-ți dulce viața și moartea fie-ți dulce!\"\n  \tCopila îl ascultă pierdută în extaz,\n  \tCu zâmbetul pe buze, cu lacrimi pe obraz,\n  \tȘi zice: \"Mândre soare! lăsat-am scumpa țară\n  \tȘi casa părintească în timp de primăvară,\n  \tCu dor să vin la tine, de-aproape să te-admir;\n  \tȘi-n calea mea grăit-am cu flori de trandafir,\n  \tCu râuri și cu nouri, cu fluturi și cu stele;\n  \tGrăit-am și cu vulturi, cu șoimi, cu rândunele,\n  \tCu tot ce putea-n lume de tine să-mi grăiască,\n  \tȘ-acum îți zic eu ție în limba omenească:\n  \tMinune mult iubită! Lumină de lumine!\n  \tAh, inima mă poartă să stau în veci cu tine!\"\n  \t\n  \tȘi soarele și Lia, pereche de iubire,\n  \tÎn ochi aprinși de doruri îneacă-a lor privire,\n  \tZâmbind unul la altul cu-nduioșire multă.\n  \tIar mama ce nu-i vede, dar care îi ascultă,\n  \tGrăind cu mintea, zice: \"Să fiu oare-nșelată?\n  \tAcest străin să fie oare fecior, sau fată?\n  \tEl are glasul dulce, prea dulce, prea duios\n  \tDe când a dat cu ochii de fiul meu frumos!\"\n  \tApoi, mai stând pe gânduri, adaugă-n tristete:\n  \t\"Ah! unde mi-e vederea din dalba tinerețe!...\n  \tAmar de cine are pe ochi un negru nor\n  \tCând inima presimte!... E fată, sau fecior...\n  \tLa noapte voi așterne în patu-i albe flori;\n  \tDe-a fi bărbat, sub dânsul pieri-vor până-n zori,\n  \tIar de-a fi fată, ele, de sânul ei lipite,\n  \tÎn faptul dimineții vor fi mai înflorite.\"\n  \tBătrâna-n neastâmpăr se duce șovăind,\n  \tCondusă de-a ei cârjă prin umbră pipăind.\n  \t\n  \tAtunci voiosul soare, simțind o nouă viață,\n  \tO ia pe Lia-n brațe și o sărută-n față\n  \tȘi-i zice cu-nfocare: \"Iubita mea mireasă,\n  \tÎn lumea pământeană ai fost împărăteasă;\n  \tDe-acum tot împreună gustând cerescul bine,\n  \tEu lumina-voi cerul, și tu, dragă, pe mine\".\n  \tCopila varsă lacrimi; uimită ea simțește\n  \tCă inima-i ferice în sânu-i se topește\n  \tCa ziua cea de vară când razele se scurg\n  \tTopindu-se în umbra adâncă din amurg.\n  \tȘi astfel drăgălașii de-a lor iubiri au parte...\n  \tIar când le spune noaptea că-i timp a se desparte,\n  \tNici unul n-are gândul să facă începutul,\n  \tSă rupă lanțul dulce ce-i leagă cu sărutul!\n  \t\n  \tV\n  \t\n  \tA doua zi, pe timpul minunilor visate,\n  \tCând faptul dimineții la ușa nopții bate,\n  \tBătrâna mamă, trează de grija ce-o domină,\n  \tSimțește că e-n lume o stranie lumină.\n  \tEa merge cu grăbire la patul unde crede\n  \tC-a trebuit să doarmă străinul... și ea vede\n  \t(Căci dragostea de mamă o face-acum să vadă),\n  \tEa vede-n așternutu-i flori vii ca de zapadă.\n  \t\"Ah! zice cu durere; nici una nu-i uscată!\n  \tNici una veștezită! Străinul oaspe-i fată!\"\n  \tApoi, în tulburarea-i de crudă presimțire,\n  \tÎnalță ochii-n ceruri și vede cu-oterire...\n  \tCe vede?\n  \tPe zenitul adânc, înflăcărat,\n  \tMărețul soare plană! și caru-i înhămat\n  \tCu nouă cai de raze, ce-n spațiu 1-au răpit,\n  \tCutrieră cerescul întins nemărginit.\n  \tZbor caii lăsând râuri de foc în urma lor\n  \tȘi frâiele scăpate de-a lung în aer zbor;\n  \tIar soarele ferice, dând lumilor uitare,\n  \tCu Lia legănată pe sânul lui apare,\n  \tȘi lumile-nundate sub flăcări arzătoare\n  \tPrivesc cu îngrozire alt soare lângă soare...\n  \t\"Blestem! strigă bătrâna, blestem pe capul tău,\n  \tTu, care-mi răpești viața, răpind pe fiul meu!\"\n  \tȘi mama cade moartă!\n  \tEa cade! dar urgia,\n  \tDar cruntul blestem zboară, se suie pân' la Lia,\n  \tȘ-a soarelui mireasă lovită, fulgerată,\n  \tDin ceruri cade-n mare lucind ca o săgeată.\n  \t\n  \t. . . . . . . . . . . . . . . . . . . . . . . . . . . .\n  \t\n  \tAh! mare i-a fost visul și scurtă fericirea!\n  \tIubirea i-a dat moartea și moartea - nemurirea!\n  \tIar sufletu-i ferice luat-a forma vie\n  \tDe-o mică, drăgălașă, duioasă ciocârlie\n  \tCe vecinic către soare se-nalță-n adorare,\n  \tChemându-1, primăvara, cu dulcea ei cântare!\n  \t\n  \t1875, mai\n\n\n\n\n\n",
        "Text1": "\n\nVasile Alecsandri\n\n\n\n\nLegenda ciocârliei\n\n\n\n  \t  \tLie, Lie,\n  \tCiocârlie,\n  \tZbori în soare\n  \tCântătoare\n  \tȘi revină\n  \tDin lumină\n  \tPe pământ\n  \tCu dulce cânt!\n  \t(Poporal)\n\t\n  \tI\n  \t\n  \tDe când erau ca iarba anticii codri deși\n  \tȘi mici ca mușuroaie Carpații urieși,\n  \tȘi văile profunde, și latele vâlcele\n  \tCa pe o apă lină ușoare vălurele;\n  \tDe când în lume lupii erau păstori de oi\n  \tȘi urșii cu cimpoaie mânau cirezi de boi;\n  \tDe când purta-n cosite Ileana Cosânzeană\n  \tO floare cântătoare, o floare năzdrăvană,\n  \tN-a fost copilă-n viață mai dulce, mai aleasă\n  \tDecât frumoasa Lia, fecioară-mpărăteasă!\n  \t\n  \tNăscută-n faptul zilei cu fața-n răsărit,\n  \tLuceferii, văzând-o, mai viu au strălucit,\n  \tFerice de-a atinge cu-o rază argintie,\n  \tCu ultima lor rază așa minune vie.\n  \tȘi astfel, de lumina cerească dezmierdată,\n  \tEa, răsărind ca floare, a înflorit ca fată;\n  \tȘ-acum e fala lumii, a minții încântare,\n  \tAl inimilor farmec, a ochilor mirare.\n  \tTot omul care-o vede, răpit, uimit simțește\n  \tCă parcă se renaște, că inima lui crește,\n  \tCă trece lin din iarnă în dulce primăvară,\n  \tCă mii de păsări cântă în sânu-i și pe-afară.\n  \t\n  \tEa are-o față albă de flori de lăcrimioare\n  \tȘi ochi cerești, albaștri ca floarea de cicoare,\n  \tȘ-un păr ce strălucește pe fruntea sa bălaie\n  \tCăzând, fuior de aur, de-a lung pănă-n călcaie,\n  \tÎncât pe câmpul verde când trece zâmbitoare\n  \tSe pare c-o urmează prin aer fulgi de soare.\n  \tEa poartă haine scumpe, ușoare, descântate,\n  \tDin fire de păianjen țesute și lucrate,\n  \tPrin care tainic saltă luciri de forme albe,\n  \tComori atrăgătoare ca visurile dalbe,\n  \tPrecum acele slabe văpăi tremurătoare\n  \tPrin frunze răspândite de luna gânditoare.\n  \tAprinșii ochi ai nopții în juru-i scânteiază,\n  \tFormând cununi de raze pe fruntea-i ce visează,\n  \tȘi lunecă pe sânu-i, rai alb de fericiri,\n  \tVoind ca să pătrundă prin ițele subțiri.\n  \tSeninul dulce-al zilei, râvnind acea minune,\n  \tDin soarele-răsare și pân' la soare-apune\n  \tSe-ntinde pe deasupra-i cu bolta lui rotundă,\n  \tVoind să-i facă-un templu în care s-o ascundă.\n  \tȘi-i zice: \"Însuși cerul spre tine se înclină...\n  \tFrumseța-i o coroană pe frunte de regină!\"\n  \t\n  \tII\n  \t\n  \tȘi mers-a vestea-n lume, trecând din gură-n gură,\n  \tCă Lia fură ochii, și minoe le fură;\n  \tȘi dus-o-au pe aripi în locuri depărtate\n  \tCocoarele-n triunghiuri prin aer înșirate,\n  \tȘi spus-a vântul ager, în veci neodihnit,\n  \tCă nu-i copilă alta mai dulce de iubit.\n  \t\n  \tÎn grabă alergat-au din toate-a lumii zări,\n  \tDe peste munți, din funduri, de peste nouă mări\n  \tCei mai viteji și mândri feciori de împărați,\n  \tVrăjiți de-a fi pe viață de Lia fermecați.\n  \tVenit-au Roșul, craiul înaltelor lungi plaiuri,\n  \tȘi Albul ce domnește pe douăzeci de raiuri,\n  \tȘi Peneș-împăratul, arcaș cu ochiul ținteș,\n  \tCe are-n tolbă fulgeri și-n grajd pe calul Vinteș;\n  \tȘi alții, mulți ca frunza, mânați de-a lor iubire\n  \tCu Lia drăgălașă să cate împețire.\n  \tDar nici își pleacă ochii la ei frumoasa fată,\n  \tCum nu se uită crinul la iarba cea uscată,\n  \tCi vecinic ea privește cu drag la mândrul soare!\n  \tȘi, tot privind lumina din fata-i arzătoare,\n  \tCu lacrimi i se umplu albaștrii ochi frumoși.\n  \tEi plâng!... de ce plâng însă luceferii duioși?\n  \tDe mult privit în soare, sau de o jale-ascunsă,\n  \tDe-o gingașă dorință, de-o taină nepătrunsă?\n  \tAh! taina ei n-o știe nici zâna ce-o iubește,\n  \tN-o știe căpătâiul pe care odihnește,\n  \tNici apa ce oglindă obrazu-i la trezie,\n  \tNici cerul, nici pământul!... dar umbra să o știe\n  \tAdes copila, pradă gândirii ce-o răpește,\n  \tSe scaldă în lumină, cu soarele grăiește\n  \tȘi zice: \"Tu, al lumii monare strălucitor!\n  \tO! splendidă comoară de viață și amor!\n  \tTu, ochi deschis în ceruri să vadă-a mea iubire!\n  \tTu, singura-mi dorință, tu, dulcele meu mire!\n  \tPleca-voi, ah! pleca-voi, luând urmele tale,\n  \tSă te-ntâlnesc ferice, să te culeg în cale,\n  \tSă fu al meu și numai al meu, o! mândre soare,\n  \tSă nu mai plâng de moarte când tu săruți o floare,\n  \tCăci te urăsc atunce... cu dragoste și dor,\n  \tȘi văd că de-acea ură duioasă am să mor!\"\n  \tEa zice și se simte de raze inundată.\n  \t\n  \tIar umbra ei suspină în urmă-i tupilată:\n  \t\"Ah! draga mea stăpână! Ferească Domnul sfântul\n  \tDe-a-ți asculta îndemnul, de-a-ți împlini cuvântul,\n  \tCăci vai de-acel ce-apucă pe-a soarelui cărare!\n  \tEl intră-n cale lungă ce capăt nu mai are\n  \tȘi unde începutul se leagă cu sfârșitul,\n  \tȘi unde-și pierde mintea și pașii rătăcitul.\n  \tAh! Lia, te gândește că soarele-i cu dar\n  \tDe viață și de moarte, că-i dulce și amar!\n  \tEl dă junie lumii, iubire, fericire,\n  \tLa plante, cuiburi, inimii el dă însuflețire,\n  \tDar raza-i ce învie e rază și de foc\n  \tCe arde crinul fraged și tristul siminoc,\n  \tȘi râurile soarbe, și păsări săgetează,\n  \tȘi umbra o înghite când soarele-i amiază\".\n  \t\"Ah! fie oricum fie! răspunde-n grabă Lia.\n  \tDurerea fie-mi partea sau fie-mi bucuria\n  \tDe-oi ști că-n a mea cale voi face totdeauna\n  \tDin șapte nopți o noapte, din șapte zile una,\n  \tM-oi duce mult departe c-un repede avânt,\n  \tDeparte, unde cerul se lasă pe pământ,\n  \tPe unde munții falnici apar ca nourele,\n  \tPe unde stau de vorbă la umbră flori cu stele.\n  \tM-oi duce, duce, duce, pân' mi-oi găsi ursitul\n  \tȘ-oi sta gură la gură cu soarele iubitul,\n  \tCăci vreau să-i privesc fața ca să-mi alin durerea,\n  \tSă văd curgând din buze-i cuvintele ca mierea!\"\n  \t\"Amar de tine, Lie! o! Lie,-amar de mine!\n  \tDar fie! unde-i merge, și eu mă duc cu tine.\"\n  \t\n  \tIII\n  \t\n  \tÎn revărsatul zilei, când nasc a vieții șoapte\n  \tȘi lin se dezvelește seninul cer din noapte,\n  \tPe când lumina-i sură, plăpândă, răcoroasă\n  \tȘi somnul își destinde aripa somnoroasă,\n  \tFrumoasa Lia pleacă pe Graur, calu-i șarg,\n  \tCe zice că pământul nu e destul de larg,\n  \tȘi zboară fără sațiu, luându-și iute zborul,\n  \tCa vântul și ca gândul, ca spaima și ca dorul.\n  \tEl fuge pe sub soare, el fuge pe sub lună\n  \tȘi piere într-un fulger cum piere vestea bună;\n  \tȘi trece pe sub nour, și trece pe sub stea\n  \tClipiș, cum se strecoară prin oameni vestea rea!\n  \tSe duce calul Graur spre codrii de stejari\n  \tÎn care greu se luptă balaurii cei mari\n  \tCu pajuri năzdrăvane născute-n ceea lume;\n  \tPrin locuri unde șerpii brilianturi fac din spume\n  \tȘi zmeii fac palaturi de-argint cu turnuri dese,\n  \tCa-n ele să ascundă frumoase-mpărătese.\n  \tEl trece prin poiene cu tufe aurite\n  \tÎn care se alungă șopârle smălțuite\n  \tȘi blânde păsărele ce cântă-n cuibul cald,\n  \tAvând rubine-n pliscuri și ochii de smarald.\n  \tAcolo vântul serii prin frunze-alene zboară,\n  \tLovind încet de umbră aripa lui ușoară,\n  \tȘi iarba, chemând vântul din zori ca s-o dezmierde,\n  \tSe mișcă-n vălurele precum o apă verde.\n  \tEl trece peste râuri ce curg necontenit\n  \tCa zilele senine a celui fericit.\n  \tȘi apa-ndeamnă fața pe maluri să se culce,\n  \tIn ea să se oglinde, s-o facă apă dulce.\n  \tZadarnic! ea-nainte, nainte mereu pasă,\n  \tCa omul cu grăbire mânat de dor de casă,\n  \tȘi de trei ori trei zile și nopți de trei ori trei\n  \tEa lasă somnul dulce să piară-n urma ei.\n  \tȘi astfel tot pe cale, cu ochii țintă-n soare,\n  \tCu coamele-i lucioase în vânt fâlfâitoare,\n  \tEa pare și dispare, răpită de cal Graur,\n  \tPrecum un vis ferice într-un vârtej de aur.\n  \tDar după multă trudă și mult amar de cale,\n  \tOdată cu amurgul ajunge într-o vale,\n  \tO vale înverzită ce se unește-n zare\n  \tCu-albastra, zgomotoasa, clocotitoarea mare.\n  \tAcolo calul Graur își încetează zborul,\n  \tNemaiavând pământuri să bată cu piciorul,\n  \tIar Lia se coboară cu grabă de pe cal\n  \tȘi merge de se pune pe-al mării verde mal,\n  \tPrivind cu dor la raiul din fundul depărtat\n  \tPe care se ridică al soarelui palat.\n  \t\"Pe unde-ți merge gândul, stăpâna mea iubită?\"\n  \tO-ntreabă glasul umbrei de cale obosită.\n  \t\"Ah! dragă surioară! duioasa Lia zice,\n  \tZărești în depărtare cea insulă ferice\n  \tPlutind sub cer albastru pe-a mării albăstrime?\n  \tVezi tu colo, în zare, colo, pe-o înălțime,\n  \tAcel palat de aur, cel cuib de străluciri,\n  \tCu poarta de rubinuri și stâlpii de safiri?\n  \tAcolo-mpărătește frumos ursitul meu,\n  \tAcolo-mi zboară gândul, acolo eu mă vreu!\n  \tDar cum să fac, vai mie!... ah! calul meu nu poate\n  \tSă calce și pământul, și mările să-noate!\"\n  \t\"Stăpână! zice Graur, ce nu pot eu pe lume\n  \tO poate al meu frate, născut pe-a mării spume.\"\n  \tCum zice, cum nechează...\n  \tDin marea cea profundă\n  \tO volvură se-naltă și iese-un cal în undă,\n  \tCu ierburi și mărgeanuri având coama-mpletită,\n  \tȘi solzi de-argint pe spate, și palmă sub copită.\n  \tZărindu-1, Lia vesel de cale se gătește,\n  \tDar când e ca să plece și când se despărtește\n  \tDe Graur, ea-1 sărută, pe coadă-1 mai dezmiardă\n  \tȘi-l cheamă drag pe nume și plânge c-o să-1 piardă.\n  \tApoi se-ntoarce iute la mal, și iute sare\n  \tPe noul cal ce-o poartă ușor pe-a lui spinare.\n  \tȘi umbra ei rămâne pe mal înstrăinată,\n  \tȘi Graur se afundă în zarea nourată.\n  \t\n  \tIV\n  \t\n  \tPrin valuri spumegoase ce-n juru-i se alină\n  \tCântând o melodie simfonică, marină,\n  \tAjunge Lia grabnic la insula dorită,\n  \tA cărei iarbă vie cu raze-i altoită.\n  \tCopila-n haine mândre de fiu împărătesc\n  \tS-afundă în lumină, dar chipu-i îngeresc,\n  \tDar mersu-i plin de farmec, cu pas legănător,\n  \tO spun mai mult că-i fată decât că e fecior.\n  \tEa intră în palatul acel de feerie\n  \tCu inima-n bătaie de dulce bucurie,\n  \tDorind ca să-ntâlnească, temând de-a întâlni\n  \tPe-acel care-a vrăjit-o aicea de-a veni,\n  \tȘi iată că zărește a lui bătrână mamă,\n  \tCu genele căzute pe ochi ca o năframă!\n  \t\n  \tDe când nu era încă pământul care este,\n  \tDe când tot ce e-n lume era numai poveste\n  \tȘi raza de lumină și razele căldurii\n  \tErau comori ascunse în haosul naturii,\n  \tA splendidului soare ferice născătoare\n  \tTrăiește-n luminoasă și magică splendoare,\n  \tDar tristă și orbită de vecinica-i lucire,\n  \tAcum ea nu mai poate pe soare să-1 admire,\n  \tȘi-i este scris de soartă atunci numai să vadă\n  \tCând fiul ei în cursă ar fi expus să cadă.\n  \tSărmana-ncet aude sunând pasuri străine,\n  \tTresare și întreabă: \"Ce om, ce fiară, cine\n  \tA îndrăznit să vie aice, ș-a pătrunde\n  \tÎn locuri necălcate de pas de om; pe unde\n  \tNici pasărea măiastră a trece nu-ndrăznește,\n  \tNici doru-n rătăcire pierdut nu se oprește?\"\n  \tCopila tremurândă s-apropie și zice:\n  \t\"Sunt om cu gânduri blânde venit din lume-aice\".\n  \t\"De ești fecior, replică bătrâna îngrijită,\n  \tSă-ți fie calea floare și urma înflorită,\n  \tȘi-n viață să ai parte de soacră iubitoare\n  \tȘi de nevastă dulce, frumoasă, zâmbitoare;\n  \tIar dacă ești tu fată, precum te-arată glasul,\n  \tPe urma ta ușoară întoarce-ți iute pasul\n  \tȘi piei din aste locuri neatinse și curate,\n  \tDomnite de-al meu soare, copil fără păcate!\"\n  \t\n  \t. . . . . . . . . . . . . . . . . . . . . . . . . . . .\n  \t\n  \tCopila spăimântată cu dorul ei se ceartă.\n  \tAr vrea, ar vrea să fugă, dar inima n-o iartă;\n  \tCând iată că s-aude în lunga depărtare\n  \tDe cai venind spre casă voioasă nechezare,\n  \tȘi iată că palatul se umple deodată\n  \tCu zilnica lumină din lume adunată;\n  \tCăci soarele apune, lăsând de-a lung pe ceruri\n  \tClipirile de stele ș-a umbrelor misteruri.\n  \tEl vine și apare atât de luminos,\n  \tCă-ntunecă vederea cu chipul său frumos.\n  \t\"Bine-ai venit, copile, de mult înstrăinat!\n  \tÎi zice blânda mamă c-un dulce sărutat.\n  \tTe bucură de oaspe venit de pe pământ,\n  \tUn oaspe blând la suflet și gingaș la cuvânt!\"\n  \tÎn juru-i mândrul soare se uită cu mirare...\n  \tEl vede și nu crede, îi pare că îi pare\n  \tȘi simte-un neastâmpăr, în inima-i vergină\n  \tSub galeșa ochire a fetei ce suspină.\n  \tApoi, luând de mână pe Lia tremurândă:\n  \t\"Oricine-ai fi, el zice, fiintă, tu, plăpândă!\n  \tDurerea omenească în veci să nu te-ajungă,\n  \tȘi fie-ți scurt necazul și fericirea lungă!\n  \tPe flori de primăvară obrazu-p să se culce,\n  \tȘi fie-ți dulce viața și moartea fie-ți dulce!\"\n  \tCopila îl ascultă pierdută în extaz,\n  \tCu zâmbetul pe buze, cu lacrimi pe obraz,\n  \tȘi zice: \"Mândre soare! lăsat-am scumpa țară\n  \tȘi casa părintească în timp de primăvară,\n  \tCu dor să vin la tine, de-aproape să te-admir;\n  \tȘi-n calea mea grăit-am cu flori de trandafir,\n  \tCu râuri și cu nouri, cu fluturi și cu stele;\n  \tGrăit-am și cu vulturi, cu șoimi, cu rândunele,\n  \tCu tot ce putea-n lume de tine să-mi grăiască,\n  \tȘ-acum îți zic eu ție în limba omenească:\n  \tMinune mult iubită! Lumină de lumine!\n  \tAh, inima mă poartă să stau în veci cu tine!\"\n  \t\n  \tȘi soarele și Lia, pereche de iubire,\n  \tÎn ochi aprinși de doruri îneacă-a lor privire,\n  \tZâmbind unul la altul cu-nduioșire multă.\n  \tIar mama ce nu-i vede, dar care îi ascultă,\n  \tGrăind cu mintea, zice: \"Să fiu oare-nșelată?\n  \tAcest străin să fie oare fecior, sau fată?\n  \tEl are glasul dulce, prea dulce, prea duios\n  \tDe când a dat cu ochii de fiul meu frumos!\"\n  \tApoi, mai stând pe gânduri, adaugă-n tristete:\n  \t\"Ah! unde mi-e vederea din dalba tinerețe!...\n  \tAmar de cine are pe ochi un negru nor\n  \tCând inima presimte!... E fată, sau fecior...\n  \tLa noapte voi așterne în patu-i albe flori;\n  \tDe-a fi bărbat, sub dânsul pieri-vor până-n zori,\n  \tIar de-a fi fată, ele, de sânul ei lipite,\n  \tÎn faptul dimineții vor fi mai înflorite.\"\n  \tBătrâna-n neastâmpăr se duce șovăind,\n  \tCondusă de-a ei cârjă prin umbră pipăind.\n  \t\n  \tAtunci voiosul soare, simțind o nouă viață,\n  \tO ia pe Lia-n brațe și o sărută-n față\n  \tȘi-i zice cu-nfocare: \"Iubita mea mireasă,\n  \tÎn lumea pământeană ai fost împărăteasă;\n  \tDe-acum tot împreună gustând cerescul bine,\n  \tEu lumina-voi cerul, și tu, dragă, pe mine\".\n  \tCopila varsă lacrimi; uimită ea simțește\n  \tCă inima-i ferice în sânu-i se topește\n  \tCa ziua cea de vară când razele se scurg\n  \tTopindu-se în umbra adâncă din amurg.\n  \tȘi astfel drăgălașii de-a lor iubiri au parte...\n  \tIar când le spune noaptea că-i timp a se desparte,\n  \tNici unul n-are gândul să facă începutul,\n  \tSă rupă lanțul dulce ce-i leagă cu sărutul!\n  \t\n  \tV\n  \t\n  \tA doua zi, pe timpul minunilor visate,\n  \tCând faptul dimineții la ușa nopții bate,\n  \tBătrâna mamă, trează de grija ce-o domină,\n  \tSimțește că e-n lume o stranie lumină.\n  \tEa merge cu grăbire la patul unde crede\n  \tC-a trebuit să doarmă străinul... și ea vede\n  \t(Căci dragostea de mamă o face-acum să vadă),\n  \tEa vede-n așternutu-i flori vii ca de zapadă.\n  \t\"Ah! zice cu durere; nici una nu-i uscată!\n  \tNici una veștezită! Străinul oaspe-i fată!\"\n  \tApoi, în tulburarea-i de crudă presimțire,\n  \tÎnalță ochii-n ceruri și vede cu-oterire...\n  \tCe vede?\n  \tPe zenitul adânc, înflăcărat,\n  \tMărețul soare plană! și caru-i înhămat\n  \tCu nouă cai de raze, ce-n spațiu 1-au răpit,\n  \tCutrieră cerescul întins nemărginit.\n  \tZbor caii lăsând râuri de foc în urma lor\n  \tȘi frâiele scăpate de-a lung în aer zbor;\n  \tIar soarele ferice, dând lumilor uitare,\n  \tCu Lia legănată pe sânul lui apare,\n  \tȘi lumile-nundate sub flăcări arzătoare\n  \tPrivesc cu îngrozire alt soare lângă soare...\n  \t\"Blestem! strigă bătrâna, blestem pe capul tău,\n  \tTu, care-mi răpești viața, răpind pe fiul meu!\"\n  \tȘi mama cade moartă!\n  \tEa cade! dar urgia,\n  \tDar cruntul blestem zboară, se suie pân' la Lia,\n  \tȘ-a soarelui mireasă lovită, fulgerată,\n  \tDin ceruri cade-n mare lucind ca o săgeată.\n  \t\n  \t. . . . . . . . . . . . . . . . . . . . . . . . . . . .\n  \t\n  \tAh! mare i-a fost visul și scurtă fericirea!\n  \tIubirea i-a dat moartea și moartea - nemurirea!\n  \tIar sufletu-i ferice luat-a forma vie\n  \tDe-o mică, drăgălașă, duioasă ciocârlie\n  \tCe vecinic către soare se-nalță-n adorare,\n  \tChemându-1, primăvara, cu dulcea ei cântare!\n  \t\n  \t1875, mai\n\n\n\n\n\n"
    },
    {
        "Text": "\n\nVasile Alecsandri\n\n\n\n\nLegenda lăcrimioarei\n\n\n\nI\n\nÎn rai nici o minune plăcută nu lipsea.\nVăzduhul lin, răcoare, a crini amirosea,\n\nCăci albele potire în veci tot înflorite\nScoteau din a lor sânuri arome nesfârșite.\n\nLumina era moale și-ndemnătoare șopții.\nNici noaptea urma zilei, nici ziua urma nopții.\n\nPrin arbori cântau păsări, prin aer zburau îngeri,\nȘi nu găseau răsunet în el a lumii plângeri;\n\nCăci scris era pe ceruri, pe frunze și pe unde:\n\"Nici umbra de durere aice nu pătrunde\".\n\nPe maluri verzi, frumoase, de râuri limpezite,\nStau sufletele blânde, iubinde, fericite,\n\nGustând în liniștire cerească veselie\nCe-n fiecare clipă cuprinde-o vecinicie.\n\nDulce-adăpost de pace, grădină-ncântătoare...\nAvea orice minune, dar îi lipsea o floare.\n\nII\n\nȘi iată că sosește un oaspe de pe lume,\nUn suflet alb și tânăr pe-un nor de dulci parfume;\n\nIar sufletele toate îi ies lui înainte,\nPrimindu-1 cu zâmbire, cu gingașe cuvinte,\n\nȘi-i zic: \"În raiul nostru bine-ai sosit, copile!\nCurând plecași din viață! Nu plângi a tale zile?\"\n\n\"Nu, căci am dat o clipă de viață trecătoare\nPe alta mai ferice și-n veci nepieritoare.\"\n\n\"Și nu ți-e dor acuma de lumea pământească?\"\n\"Nu, căci mai mult îmi place întinderea cerească.\"\n\n\"Cum? Nu lași nici o jale pe urma ta duioasă?\"\n\"Ah! las o mamă scumpă, o mamă drăgăstoasă\nȘi vecinic după dânsa voi plânge cu durere!\"\n\nZicând, copilul plânge, lipsit de mângâiere,\nȘi lacrimile-i calde se schimbă-n lăcrimioare.\n\nDe-atunci nu mai e lipsă în rai de nici o floare!\n\n\n\n\n\n\n",
        "Text1": "\n\nVasile Alecsandri\n\n\n\n\nLegenda lăcrimioarei\n\n\n\nI\n\nÎn rai nici o minune plăcută nu lipsea.\nVăzduhul lin, răcoare, a crini amirosea,\n\nCăci albele potire în veci tot înflorite\nScoteau din a lor sânuri arome nesfârșite.\n\nLumina era moale și-ndemnătoare șopții.\nNici noaptea urma zilei, nici ziua urma nopții.\n\nPrin arbori cântau păsări, prin aer zburau îngeri,\nȘi nu găseau răsunet în el a lumii plângeri;\n\nCăci scris era pe ceruri, pe frunze și pe unde:\n\"Nici umbra de durere aice nu pătrunde\".\n\nPe maluri verzi, frumoase, de râuri limpezite,\nStau sufletele blânde, iubinde, fericite,\n\nGustând în liniștire cerească veselie\nCe-n fiecare clipă cuprinde-o vecinicie.\n\nDulce-adăpost de pace, grădină-ncântătoare...\nAvea orice minune, dar îi lipsea o floare.\n\nII\n\nȘi iată că sosește un oaspe de pe lume,\nUn suflet alb și tânăr pe-un nor de dulci parfume;\n\nIar sufletele toate îi ies lui înainte,\nPrimindu-1 cu zâmbire, cu gingașe cuvinte,\n\nȘi-i zic: \"În raiul nostru bine-ai sosit, copile!\nCurând plecași din viață! Nu plângi a tale zile?\"\n\n\"Nu, căci am dat o clipă de viață trecătoare\nPe alta mai ferice și-n veci nepieritoare.\"\n\n\"Și nu ți-e dor acuma de lumea pământească?\"\n\"Nu, căci mai mult îmi place întinderea cerească.\"\n\n\"Cum? Nu lași nici o jale pe urma ta duioasă?\"\n\"Ah! las o mamă scumpă, o mamă drăgăstoasă\nȘi vecinic după dânsa voi plânge cu durere!\"\n\nZicând, copilul plânge, lipsit de mângâiere,\nȘi lacrimile-i calde se schimbă-n lăcrimioare.\n\nDe-atunci nu mai e lipsă în rai de nici o floare!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nPeneș Curcanul\n\n\n\nPlecat-am nouă din Vaslui,\nȘi cu sergentul, zece,\nȘi nu-i era, zău, nimănui\nÎn piept inima rece.\nVoioși ca șoimul cel ușor\nCe zboară de pe munte,\nAveam chiar pene la picior,\nȘ-aveam și pene-n frunte.\n\nToți dorobanți, toți căciulari,\nRomâni de viță veche,\nPurtând opinci, suman, ițari\nȘi cușma pe-o ureche.\nNe dase nume de Curcani\nUn hâtru bun de glume,\nNoi am schimbat lângă Balcani\nPorecla în renume!\n\nDin câmp, de-acasă, de la plug\nPlecat-am astă-vară\nCa să scăpăm de turci, de jug\nSărmana, scumpa țară.\nAșa ne spuse-n graiul său\nSergentul Mătrăgună,\nȘi noi ne-am dus cu Dumnezeu,\nNe-am dus cu voie bună.\n\nOricine-n cale ne-ntâlnea\nCântând în gura mare,\nStătea pe loc, s-ademenea\nCuprins de admirare;\nApoi în treacăt ne-ntreba\nDe mergem la vro nuntă?\nNoi răspundeam în hohot: \"Ba,\nZburăm la luptă cruntă!\"\n\n\"Cu zile mergeți, dragii mei,\nȘi să veniți cu zile!\"\nZiceau atunci bătrâni, femei,\nȘi preoți, și copile;\nDar cel sergent făr' de musteți\nRăcnea: \"Să n-aveți teamă,\nRomânul are șapte vieți\nÎn pieptu-i de aramă!\"\n\nAh! cui ar fi trecut prin gând\nȘ-ar fi crezut vrodată\nCă mulți lipsi-vor în curând\nDin mândra noastră ceață!\nPriviți! Din nouă câți eram,\nȘi cu sergentul, zece,\nRămas-am singur eu... și am\nÎn piept inima rece!\n\nCrud e când intră prin stejari\nNăprasnica secure,\nDe-abate toți copacii mari\nDin falnica pădure!\nDar vai de-a lumii neagră stea\nCând moartea nemiloasă\nCa-n codru viu pătrunde-n ea\nȘi când securea-i coasă!\n\nCopii! aduceți un ulcior\nDe apă de sub stâncă,\nSă sting pojarul meu de dor\nȘi jalea mea adâncă.\nAh! ochii-mi sunt plini de scântei\nȘi mult cumplit mă doare\nCând mă gândesc la frații mei,\nCu toți pieriți în floare.\n\nCobuz ciobanu-n Calafat\nCânta voios din fluier,\nIar noi jucam hora din sat,\nRâzând de-a bombei șuier.\nDeodat-o schijă de obuz\nTrăsnind... mânca-o-ar focul!\nRetează capul lui Cobuz\nȘ-astfel ne curmă jocul.\n\nTrei zile-n urmă am răzbit\nPrin Dunărea umflată,\nȘi nu departe-am tăbărât\nDe Plevna blestemată.\nÎn fața noastră se-nălța\nA Griviței redută,\nBalaur crunt ce-amenința\nCu gheara-i nevăzută.\n\nDar și noi încă o pândeam\nCum se pândește-o fiară\nȘi tot chiteam și ne gândeam\nCum să ne cadă-n gheară?\nDin zori în zori și turci și noi\nZvârleam în aer plumbii\nCum zvârli grăunți de păpușoi\nCa să hrănești porumbii.\n\nȘi tunuri sute bubuiau...\nSe clătina pământul!\nȘi mii de bombe vâjâiau\nTrecând în zbor ca vântul.\nȘedea ascuns turcu-n ocol\nCa ursu-n vizunie.\nPe când trăgeam noi tot în gol,\nEl tot în carne vie...\n\nȚinteș era dibaci tunar,\nCăci toate-a lui ghiulele\nLoveau turcescul furnicar,\nDucând moartea cu ele.\nDar într-o zi veni din fort\nUn glonte, numai unul,\nȘi bietul Ținteș căzu mort,\nÎmbrățișându-și tunul.\n\nPe-o noapte oarbă, Bran și Vlad\nErau în sentinele.\nFierbea văzduhul ca un iad\nDe bombe, de șrapnele.\nÎn zori găsit-am pe-amândoi\nTăiați de iatagane,\nAlăture c-un moviloi\nDe leșuri musulmane.\n\nSărmanii! bine s-au luptat\nCu litfa cea păgână\nȘi chiar murind ei n-au lăsat\nSă cadă-arma din mână.\nDar ce folos, ceața scădea!\nȘ-acuma rămăsese\nCinci numai, cinci flăcăi din ea,\nȘi cu sergentul, șese!...\n\nVeni și ziua de asalt,\nCea zi de sânge udă!\nPărea tot omul mai înalt\nFață cu moartea crudă.\nSergentul nostru, pui de zmeu,\nNe zise-aste cuvinte:\n\"Cât n-om fi morți, voi cinci și eu,\nCopii, tot înainte!\"\n\nFăcând trei cruci, noi am răspuns:\n\"Amin! și Doamne-ajută!\"\nApoi la fugă am împuns\nSpre-a turcilor redută.\nAlelei! Doamne, cum zburau\nVoinicii toți cu mine!\nȘi cum la șanțuri alergau\nCu scări și cu fașine!\n\nIată-ne-ajunși!... încă un pas.\n\"Ura!-nainte, ura!...\"\nDar mulți rămân fără de glas.\nLe-nchide moartea gura!\nReduta-n noi repede-un foc\nCât nu-1 încape gândul.\nUn șir întreg s-abate-n loc,\nDar altul îi ia rândul.\n\nBurcel în șant moare zdrobind\nO tidvă păgânească.\nȘoimu-n redan cade răcnind:\n\"Moldova să trăiască!\"\nDoi frați Călini, ciuntiți de vii,\nSe zvârcolesc în sânge;\nNici unul însă, dragi copii,\nNici unul nu se plânge.\n\nAtunci viteazul căpitan,\nCu-o largă brazdă-n frunte,\nStrigă voios: \"Cine-i Curcan,\nSă fie șoim de munte!\"\nCu steagu-n mâini, el sprintenel\nViu suie-o scară-naltă.\nEu cu sergentul după el\nSărim delaolaltă.\n\nPrin foc, prin spăgi, prin glonți, prin fum,\nPrin mii de baionete,\nUrcăm, luptăm... iată-ne-acum\nSus, sus, la parapete.\n\"Allah! Allah!\" turcii răcnesc,\nSărind pe noi o sută.\nNoi punem steagul românesc\nPe crâncena redută.\n\nUra! măreț se-naltă-n vânt\nStindardul României!\nNoi însă zacem la pământ,\nCăzuți pradă urgiei!\nSergentul moare șuierând\nPe turci în risipire,\nIar căpitanul admirând\nStindardu-n fâlfâire!\n\nȘi eu, când ochii am închis,\nCând mi-am luat osânda:\n\"Ah! pot să mor de-acum, am zis\nA noastră e izbânda!\"\nApoi, când iarăși m-am trezit\nDin noaptea cea amară,\nColea pe răni eu am găsit\n\"Virtutea militară\"!...\n\nAh! da-o-ar pomnul să-mi îndrept\nAceastă mână ruptă,\nSă-mi vindec rănile din piept,\nIar să mă-ntorc la luptă,\nCăci nu-i mai scump nimică azi\nPe lumea pământească\nDecât un nume de viteaz\nȘi moartea vitejească!\n\nMircești, august 1877\n\n\n\n\n\n",
        "Text1": "\n\nVasile Alecsandri\n\n\n\n\nPeneș Curcanul\n\n\n\nPlecat-am nouă din Vaslui,\nȘi cu sergentul, zece,\nȘi nu-i era, zău, nimănui\nÎn piept inima rece.\nVoioși ca șoimul cel ușor\nCe zboară de pe munte,\nAveam chiar pene la picior,\nȘ-aveam și pene-n frunte.\n\nToți dorobanți, toți căciulari,\nRomâni de viță veche,\nPurtând opinci, suman, ițari\nȘi cușma pe-o ureche.\nNe dase nume de Curcani\nUn hâtru bun de glume,\nNoi am schimbat lângă Balcani\nPorecla în renume!\n\nDin câmp, de-acasă, de la plug\nPlecat-am astă-vară\nCa să scăpăm de turci, de jug\nSărmana, scumpa țară.\nAșa ne spuse-n graiul său\nSergentul Mătrăgună,\nȘi noi ne-am dus cu Dumnezeu,\nNe-am dus cu voie bună.\n\nOricine-n cale ne-ntâlnea\nCântând în gura mare,\nStătea pe loc, s-ademenea\nCuprins de admirare;\nApoi în treacăt ne-ntreba\nDe mergem la vro nuntă?\nNoi răspundeam în hohot: \"Ba,\nZburăm la luptă cruntă!\"\n\n\"Cu zile mergeți, dragii mei,\nȘi să veniți cu zile!\"\nZiceau atunci bătrâni, femei,\nȘi preoți, și copile;\nDar cel sergent făr' de musteți\nRăcnea: \"Să n-aveți teamă,\nRomânul are șapte vieți\nÎn pieptu-i de aramă!\"\n\nAh! cui ar fi trecut prin gând\nȘ-ar fi crezut vrodată\nCă mulți lipsi-vor în curând\nDin mândra noastră ceață!\nPriviți! Din nouă câți eram,\nȘi cu sergentul, zece,\nRămas-am singur eu... și am\nÎn piept inima rece!\n\nCrud e când intră prin stejari\nNăprasnica secure,\nDe-abate toți copacii mari\nDin falnica pădure!\nDar vai de-a lumii neagră stea\nCând moartea nemiloasă\nCa-n codru viu pătrunde-n ea\nȘi când securea-i coasă!\n\nCopii! aduceți un ulcior\nDe apă de sub stâncă,\nSă sting pojarul meu de dor\nȘi jalea mea adâncă.\nAh! ochii-mi sunt plini de scântei\nȘi mult cumplit mă doare\nCând mă gândesc la frații mei,\nCu toți pieriți în floare.\n\nCobuz ciobanu-n Calafat\nCânta voios din fluier,\nIar noi jucam hora din sat,\nRâzând de-a bombei șuier.\nDeodat-o schijă de obuz\nTrăsnind... mânca-o-ar focul!\nRetează capul lui Cobuz\nȘ-astfel ne curmă jocul.\n\nTrei zile-n urmă am răzbit\nPrin Dunărea umflată,\nȘi nu departe-am tăbărât\nDe Plevna blestemată.\nÎn fața noastră se-nălța\nA Griviței redută,\nBalaur crunt ce-amenința\nCu gheara-i nevăzută.\n\nDar și noi încă o pândeam\nCum se pândește-o fiară\nȘi tot chiteam și ne gândeam\nCum să ne cadă-n gheară?\nDin zori în zori și turci și noi\nZvârleam în aer plumbii\nCum zvârli grăunți de păpușoi\nCa să hrănești porumbii.\n\nȘi tunuri sute bubuiau...\nSe clătina pământul!\nȘi mii de bombe vâjâiau\nTrecând în zbor ca vântul.\nȘedea ascuns turcu-n ocol\nCa ursu-n vizunie.\nPe când trăgeam noi tot în gol,\nEl tot în carne vie...\n\nȚinteș era dibaci tunar,\nCăci toate-a lui ghiulele\nLoveau turcescul furnicar,\nDucând moartea cu ele.\nDar într-o zi veni din fort\nUn glonte, numai unul,\nȘi bietul Ținteș căzu mort,\nÎmbrățișându-și tunul.\n\nPe-o noapte oarbă, Bran și Vlad\nErau în sentinele.\nFierbea văzduhul ca un iad\nDe bombe, de șrapnele.\nÎn zori găsit-am pe-amândoi\nTăiați de iatagane,\nAlăture c-un moviloi\nDe leșuri musulmane.\n\nSărmanii! bine s-au luptat\nCu litfa cea păgână\nȘi chiar murind ei n-au lăsat\nSă cadă-arma din mână.\nDar ce folos, ceața scădea!\nȘ-acuma rămăsese\nCinci numai, cinci flăcăi din ea,\nȘi cu sergentul, șese!...\n\nVeni și ziua de asalt,\nCea zi de sânge udă!\nPărea tot omul mai înalt\nFață cu moartea crudă.\nSergentul nostru, pui de zmeu,\nNe zise-aste cuvinte:\n\"Cât n-om fi morți, voi cinci și eu,\nCopii, tot înainte!\"\n\nFăcând trei cruci, noi am răspuns:\n\"Amin! și Doamne-ajută!\"\nApoi la fugă am împuns\nSpre-a turcilor redută.\nAlelei! Doamne, cum zburau\nVoinicii toți cu mine!\nȘi cum la șanțuri alergau\nCu scări și cu fașine!\n\nIată-ne-ajunși!... încă un pas.\n\"Ura!-nainte, ura!...\"\nDar mulți rămân fără de glas.\nLe-nchide moartea gura!\nReduta-n noi repede-un foc\nCât nu-1 încape gândul.\nUn șir întreg s-abate-n loc,\nDar altul îi ia rândul.\n\nBurcel în șant moare zdrobind\nO tidvă păgânească.\nȘoimu-n redan cade răcnind:\n\"Moldova să trăiască!\"\nDoi frați Călini, ciuntiți de vii,\nSe zvârcolesc în sânge;\nNici unul însă, dragi copii,\nNici unul nu se plânge.\n\nAtunci viteazul căpitan,\nCu-o largă brazdă-n frunte,\nStrigă voios: \"Cine-i Curcan,\nSă fie șoim de munte!\"\nCu steagu-n mâini, el sprintenel\nViu suie-o scară-naltă.\nEu cu sergentul după el\nSărim delaolaltă.\n\nPrin foc, prin spăgi, prin glonți, prin fum,\nPrin mii de baionete,\nUrcăm, luptăm... iată-ne-acum\nSus, sus, la parapete.\n\"Allah! Allah!\" turcii răcnesc,\nSărind pe noi o sută.\nNoi punem steagul românesc\nPe crâncena redută.\n\nUra! măreț se-naltă-n vânt\nStindardul României!\nNoi însă zacem la pământ,\nCăzuți pradă urgiei!\nSergentul moare șuierând\nPe turci în risipire,\nIar căpitanul admirând\nStindardu-n fâlfâire!\n\nȘi eu, când ochii am închis,\nCând mi-am luat osânda:\n\"Ah! pot să mor de-acum, am zis\nA noastră e izbânda!\"\nApoi, când iarăși m-am trezit\nDin noaptea cea amară,\nColea pe răni eu am găsit\n\"Virtutea militară\"!...\n\nAh! da-o-ar pomnul să-mi îndrept\nAceastă mână ruptă,\nSă-mi vindec rănile din piept,\nIar să mă-ntorc la luptă,\nCăci nu-i mai scump nimică azi\nPe lumea pământească\nDecât un nume de viteaz\nȘi moartea vitejească!\n\nMircești, august 1877\n\n\n\n\n\n"
    },
    {
        "Text": "\n\nVasile Alecsandri\n\n\n\n\nSergentul\n\n\n\nPe drumul de costișe ce duce la Vaslui\nVenea un om, cu jale zicând în gândul lui:\n\"Mai lungă-mi pare calea acum la-ntors acasă...\nAș vrea să zbor, și rana din pulpă nu mă lasă!\"\nȘi bietul om, slab, palid, având sumanul rupt\nȘi o cămașă ruptă bucăți pe dedesupt,\nPășea trăgând piciorul încet, dar pe-a lui față\nZbura ca o lumină de glorie mareață,\nȘi-n ochii lui de vultur adânci, vioi și mari\nTreceau lucioase umbre de eroi legendari.\nOpinca-i era spartă, căciula desfundată,\nDar fruntea lui de raze părea încoronată.\nCalică-i era haina, dar străluceau pe ea\nȘi crucea \"Sfântul Gheorghe\" ș-a \"României Stea\".\nRomânul venea singur pe drumul plin de soare,\nCând iată că aude fanfare sunătoare\nȘi vede nu departe în fața lui venind\nUn corp de oaste mândră în aur strălucind.\nErau trei batalioane de garda-mpărătească\nMergând voios la Plevna cu dor s-o cucerească.\nÎn frunte-i colonelul semet, pe calu-i pag,\nLa bravii săi tovarăși privea ades cu drag,\nȘi inima în pieptu-i bătea cu foc, deșteaptă,\nCăci el visa, privindu-i, la lupta ce-i așteaptă.\nDeodat' el dă cu ochii de searbădul român\nCe stase-n loc la umbră, sub un stejar bătrân,\nȘi mult se minunează, și nici că-i vine-a crede\nCând crucea \"Sfântul Gheorghe\" pe sânul lui o vede\nȘ-oprește regimentul, iar bravul colonel\nSe-nchină la drumețul, s-apropie de el\nȘi-i zice cu blândețe: \"De unde vii, străine?\"\n\"Vin tocmai de la Plevna.\" \"Cum e acolo?\" \"Bine.\"\n\"Dar aste decorații cum, cine ți le-a dat?\"\n\"Chiar domnitorul nostru ș-al vostru împărat.\"\n\"Dar pentru care fapte?\" \"Știu eu?... Cică drept plată\nCă am luat eu steagul reduței... și pe dată\nCu el, străpunși de glonțuri, ne-am prăbușit în șant...\"\n\"Dar ce rang ai, voinice?\" \"Am rang... de dorobanț!\"\nAtunce colonelul, dând mâna cu sergentul,\nSe-ntoarce, dă un ordin... Pe loc, tot regimentul\nSe-nșiră, poartă arma, salută cu onor\nRomânul care pleacă trăgând al lui picior.\n\nMircești, decembrie 1877\n\n\n\n\n\n",
        "Text1": "\n\nVasile Alecsandri\n\n\n\n\nSergentul\n\n\n\nPe drumul de costișe ce duce la Vaslui\nVenea un om, cu jale zicând în gândul lui:\n\"Mai lungă-mi pare calea acum la-ntors acasă...\nAș vrea să zbor, și rana din pulpă nu mă lasă!\"\nȘi bietul om, slab, palid, având sumanul rupt\nȘi o cămașă ruptă bucăți pe dedesupt,\nPășea trăgând piciorul încet, dar pe-a lui față\nZbura ca o lumină de glorie mareață,\nȘi-n ochii lui de vultur adânci, vioi și mari\nTreceau lucioase umbre de eroi legendari.\nOpinca-i era spartă, căciula desfundată,\nDar fruntea lui de raze părea încoronată.\nCalică-i era haina, dar străluceau pe ea\nȘi crucea \"Sfântul Gheorghe\" ș-a \"României Stea\".\nRomânul venea singur pe drumul plin de soare,\nCând iată că aude fanfare sunătoare\nȘi vede nu departe în fața lui venind\nUn corp de oaste mândră în aur strălucind.\nErau trei batalioane de garda-mpărătească\nMergând voios la Plevna cu dor s-o cucerească.\nÎn frunte-i colonelul semet, pe calu-i pag,\nLa bravii săi tovarăși privea ades cu drag,\nȘi inima în pieptu-i bătea cu foc, deșteaptă,\nCăci el visa, privindu-i, la lupta ce-i așteaptă.\nDeodat' el dă cu ochii de searbădul român\nCe stase-n loc la umbră, sub un stejar bătrân,\nȘi mult se minunează, și nici că-i vine-a crede\nCând crucea \"Sfântul Gheorghe\" pe sânul lui o vede\nȘ-oprește regimentul, iar bravul colonel\nSe-nchină la drumețul, s-apropie de el\nȘi-i zice cu blândețe: \"De unde vii, străine?\"\n\"Vin tocmai de la Plevna.\" \"Cum e acolo?\" \"Bine.\"\n\"Dar aste decorații cum, cine ți le-a dat?\"\n\"Chiar domnitorul nostru ș-al vostru împărat.\"\n\"Dar pentru care fapte?\" \"Știu eu?... Cică drept plată\nCă am luat eu steagul reduței... și pe dată\nCu el, străpunși de glonțuri, ne-am prăbușit în șant...\"\n\"Dar ce rang ai, voinice?\" \"Am rang... de dorobanț!\"\nAtunce colonelul, dând mâna cu sergentul,\nSe-ntoarce, dă un ordin... Pe loc, tot regimentul\nSe-nșiră, poartă arma, salută cu onor\nRomânul care pleacă trăgând al lui picior.\n\nMircești, decembrie 1877\n\n\n\n\n\n"
    },
    {
        "Text": "\n\nVasile Alecsandri\n\n\n\n\nOda ostașilor români\n\n\n\nJuni ostași ai țării mele, însemnați cu stea în frunte!\nDragii mei vultani de câmpuri, dragu mei șoimani de munte!\nAm cântat în tinerețe strămoșească vitejie,\nVitejie fără seamăn pe-acel timp de grea urgie\nCe la vechiul nostru nume au adaos un renume\nDus pe Dunărea în Marea și din Marea dus în lume!\n\nVin acum, la rândul vostru, să v-aduc o închinare,\nVin cu inima crescută și cu sufletul mai tare,\nCa eroi de mari legende, vin să vă privesc în față,\nVoi, nepăsători de moarte, dispretuitori de viață,\nCe-ați probat cu-avântul vostru lumii pusă în mirare,\nCă din vultur vultur naște, din stejar stejar răsare!\n\nDe la domn pân' la opincă, duși de-o soartă norocoasă,\nV-ați legat în logodire cu izbânda glorioasă\nȘ-ați făcut ca să pricepem a trecutului mărime,\nMăsurându-vă de-o seamă cu-a strămoșilor nălțime,\nȘ-arătând, precum prin nouri mândrul soare se arată,\nCine-am fost odinioară, cine iar vom fi odată!\n\nSă trăiți, feciori de oaste! Domnul sfânt să vă ajute\nA străbate triumfalnic în cetăți și în redute,\nCa la Rahova cu turnul, ca la Grivița cu zborul,\nCa la Plevna, unde astăzi cei întâi ați pus piciorul,\nÎnfruntând pe-Osman-Gaziul, și prin fapt de bărbăție\nRidicând otară mică peste-o mare-mpărăție!\n\nO! viteji de vită veche! Auziți în depărtare\nAcel vuiet fără nume ce răsună ca o mare?...\nSunt bătăile de inimi a întregui neam al nostru\nCe adună zi și noapte dorul lui cu dorul vostru,\nSunt vărsările de lacrimi pentru-acel care se stinge,\nSunt urările voioase pentru-acel care învinge!\n\nO! români, în fața voastră, colo-n tainica cea zare,\nVedeți voi o rază vie care-ncet, încet răsare,\nStrăbătând prin umbra deasă de lungi secoli adunată?\nE voiosul fapt de ziuă mult dorită, mult visată,\nE lumina re-nvierii, e luceafărul sperării,\nE triumful luptei voastre, soarele neatârnării!\n\nDragii mei! din focul luptei oteliți când vă-ți întoarce\nLa cămin, unde românca, așteptând, suspină, toarce,\nTot poporul: rudă, frate, soră, mamă și părinte,\nCa la domni, cu pâini și sare, vor ieși vouă-nainte.\nCăci din voi fieștecare poartă-n frunte o cunună\nȘi de gloria de astăzi, și de gloria străbună!\n\nPas dar! pas tot înainte! timpul vechi din nou zorește!\nViitorul României dat-a mugur ce-ncoltește!\nO, copii! de voi sunt mândru, simt acea mândrie mare\nCare crește cu mărirea unui neam în deșteptare.\nMi-am văzut visul cu ochii, de-acum pot să mor ferice!\nAstăzi lumea ne cunoaște: Român zice, Viteaz zice.\n\nMircești, 28 noiembrie 1877\n\n\n\n\n\n",
        "Text1": "\n\nVasile Alecsandri\n\n\n\n\nOda ostașilor români\n\n\n\nJuni ostași ai țării mele, însemnați cu stea în frunte!\nDragii mei vultani de câmpuri, dragu mei șoimani de munte!\nAm cântat în tinerețe strămoșească vitejie,\nVitejie fără seamăn pe-acel timp de grea urgie\nCe la vechiul nostru nume au adaos un renume\nDus pe Dunărea în Marea și din Marea dus în lume!\n\nVin acum, la rândul vostru, să v-aduc o închinare,\nVin cu inima crescută și cu sufletul mai tare,\nCa eroi de mari legende, vin să vă privesc în față,\nVoi, nepăsători de moarte, dispretuitori de viață,\nCe-ați probat cu-avântul vostru lumii pusă în mirare,\nCă din vultur vultur naște, din stejar stejar răsare!\n\nDe la domn pân' la opincă, duși de-o soartă norocoasă,\nV-ați legat în logodire cu izbânda glorioasă\nȘ-ați făcut ca să pricepem a trecutului mărime,\nMăsurându-vă de-o seamă cu-a strămoșilor nălțime,\nȘ-arătând, precum prin nouri mândrul soare se arată,\nCine-am fost odinioară, cine iar vom fi odată!\n\nSă trăiți, feciori de oaste! Domnul sfânt să vă ajute\nA străbate triumfalnic în cetăți și în redute,\nCa la Rahova cu turnul, ca la Grivița cu zborul,\nCa la Plevna, unde astăzi cei întâi ați pus piciorul,\nÎnfruntând pe-Osman-Gaziul, și prin fapt de bărbăție\nRidicând otară mică peste-o mare-mpărăție!\n\nO! viteji de vită veche! Auziți în depărtare\nAcel vuiet fără nume ce răsună ca o mare?...\nSunt bătăile de inimi a întregui neam al nostru\nCe adună zi și noapte dorul lui cu dorul vostru,\nSunt vărsările de lacrimi pentru-acel care se stinge,\nSunt urările voioase pentru-acel care învinge!\n\nO! români, în fața voastră, colo-n tainica cea zare,\nVedeți voi o rază vie care-ncet, încet răsare,\nStrăbătând prin umbra deasă de lungi secoli adunată?\nE voiosul fapt de ziuă mult dorită, mult visată,\nE lumina re-nvierii, e luceafărul sperării,\nE triumful luptei voastre, soarele neatârnării!\n\nDragii mei! din focul luptei oteliți când vă-ți întoarce\nLa cămin, unde românca, așteptând, suspină, toarce,\nTot poporul: rudă, frate, soră, mamă și părinte,\nCa la domni, cu pâini și sare, vor ieși vouă-nainte.\nCăci din voi fieștecare poartă-n frunte o cunună\nȘi de gloria de astăzi, și de gloria străbună!\n\nPas dar! pas tot înainte! timpul vechi din nou zorește!\nViitorul României dat-a mugur ce-ncoltește!\nO, copii! de voi sunt mândru, simt acea mândrie mare\nCare crește cu mărirea unui neam în deșteptare.\nMi-am văzut visul cu ochii, de-acum pot să mor ferice!\nAstăzi lumea ne cunoaște: Român zice, Viteaz zice.\n\nMircești, 28 noiembrie 1877\n\n\n\n\n\n"
    },
    {
        "Text": "\n\nVasile Alecsandri\n\n\n\n\nHora de la Plevna\n\n\n\nColo-n Plevna și-n redute\nStau păgânii mii și sute\nStau la pândă tupilați\nCa zăvozi de cei turbați.\n\nLas' să șeadă mari și mici...\nTrageți hora, măi voinici!\n\nSus, în tabăra turcească\nDat-au tusa măgărească.\nRăpciugoșii crunt tușesc,\nCu ghiulele-n noi stropesc.\n\nLas' să crape, mici și mari...\nTrageți hora, măi tunari!\n\nJos în vale, pe câmpie,\nBasbuzuci de căsăpie\nȘi cercheji merei cumpliți\nRup cu dinții din raniți.\n\nLas' să rupă... rupe-i-aș!\nTrageți hora, călărași!\n\nZiua, noaptea, glonții plouă,\nTot pământu-i ud de rouă.\nNu e roua din senin,\nCi e sânge de creștin.\n\nLas' să ploaie ca din nori.\nTrageți hora, roșiori!\n\nIacă, mă!... din parapete\nVine-o scroafă ca să fete\nOpt godaci ș-un godăcel,\nToși cu râtul de oțel.\n\nLas' să fete mii de mii...\nTrageți hora, măi copii!\n\nNe-a veni și nouă-odată\nZi de plată și răsplată\nSă-l aducem la aman\nPe Gaziul de Osman.\n\nVie!... ura!... la Bălcani!\nTrageți hora, măi curcani!\n\nCât e negru, cât e soare,\nMoartea șede pânditoare\nȘi prin șanțuri și prin râpi,\nȘi tot bate din aripi.\n\nLas' să bată până mâni...\nTrageți hora, măi români!\n\n\n\n\n\n\n",
        "Text1": "\n\nVasile Alecsandri\n\n\n\n\nHora de la Plevna\n\n\n\nColo-n Plevna și-n redute\nStau păgânii mii și sute\nStau la pândă tupilați\nCa zăvozi de cei turbați.\n\nLas' să șeadă mari și mici...\nTrageți hora, măi voinici!\n\nSus, în tabăra turcească\nDat-au tusa măgărească.\nRăpciugoșii crunt tușesc,\nCu ghiulele-n noi stropesc.\n\nLas' să crape, mici și mari...\nTrageți hora, măi tunari!\n\nJos în vale, pe câmpie,\nBasbuzuci de căsăpie\nȘi cercheji merei cumpliți\nRup cu dinții din raniți.\n\nLas' să rupă... rupe-i-aș!\nTrageți hora, călărași!\n\nZiua, noaptea, glonții plouă,\nTot pământu-i ud de rouă.\nNu e roua din senin,\nCi e sânge de creștin.\n\nLas' să ploaie ca din nori.\nTrageți hora, roșiori!\n\nIacă, mă!... din parapete\nVine-o scroafă ca să fete\nOpt godaci ș-un godăcel,\nToși cu râtul de oțel.\n\nLas' să fete mii de mii...\nTrageți hora, măi copii!\n\nNe-a veni și nouă-odată\nZi de plată și răsplată\nSă-l aducem la aman\nPe Gaziul de Osman.\n\nVie!... ura!... la Bălcani!\nTrageți hora, măi curcani!\n\nCât e negru, cât e soare,\nMoartea șede pânditoare\nȘi prin șanțuri și prin râpi,\nȘi tot bate din aripi.\n\nLas' să bată până mâni...\nTrageți hora, măi români!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\n15 mai 1848\n\n\n\nFraților, nădejde bună! fiți cu toți în veselie! \nCerul însuși ocrotește scumpa noastră Românie! \nAzi e ziua de-nviere a românului popor, \nCare singur își urzeste dulce, mândru viitor.\n\nPriviți cerul cum se-ntinde ca o mare-nseninată; \nPriviți soarele ce-aruncă o lumină înflăcărată; \nPriviți vaile-nflorite, codrii, munții înverziți! \nCerul, soarele, pământul astăzi sunt împodobiți; \nCăci e ziua mult dorită, căci e zâna mult măreață, \nUnde falnic se ridică România îndrăzneață!\n\nFraților, nădejde bună! azi, sub cerul fără nori, \nLibertatea, România se-ntâlnesc pe câmpi de flori \nS-innoiesc în fața lumei a lor vecinică-nfrățire \nDup-o lungă, dureroasă și fatală despărțire.\n\nFraților, nădejde bună! Viitorul ce urziți \nVa fi vrednic de trecutul a strămoșilor slăviți! \nBărbăția și unirea între voi de-acum domnească, \nȘi strigați în libertate: România să trăiască!\n\n\n\n\n\n\n",
        "Text1": "\n\nVasile Alecsandri\n\n\n\n\n15 mai 1848\n\n\n\nFraților, nădejde bună! fiți cu toți în veselie! \nCerul însuși ocrotește scumpa noastră Românie! \nAzi e ziua de-nviere a românului popor, \nCare singur își urzeste dulce, mândru viitor.\n\nPriviți cerul cum se-ntinde ca o mare-nseninată; \nPriviți soarele ce-aruncă o lumină înflăcărată; \nPriviți vaile-nflorite, codrii, munții înverziți! \nCerul, soarele, pământul astăzi sunt împodobiți; \nCăci e ziua mult dorită, căci e zâna mult măreață, \nUnde falnic se ridică România îndrăzneață!\n\nFraților, nădejde bună! azi, sub cerul fără nori, \nLibertatea, România se-ntâlnesc pe câmpi de flori \nS-innoiesc în fața lumei a lor vecinică-nfrățire \nDup-o lungă, dureroasă și fatală despărțire.\n\nFraților, nădejde bună! Viitorul ce urziți \nVa fi vrednic de trecutul a strămoșilor slăviți! \nBărbăția și unirea între voi de-acum domnească, \nȘi strigați în libertate: România să trăiască!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nȚara\n\n\n\nDin umbra deasă-a norului\nÎntins pe țări străine\nCu aripele dorului\nVoios revin la tine,\n\nO! cuib al fericirilor,\nO! țară luminoasă,\nComoara-a nălucirilor,\nGradina mea frumoasă!\n\nȘ-avântul tinerețelor\nCe-n sânu-mi se trezește,\nPrin lumile poeților\nZburând mă râtâceste.\n\nȘi-n farmecul avântului\nTot ce sub ochi răsare\nÎn poalele pământului\nMai drăgălaș îmi pare;\n\nÎntinderea câmpiilor\nÎn zări mai lin se perde.\nMai dulce-i rodul viilor,\nVerdeața e mai verde.\n\nMai nalte sunt inălțimile,\nMai cald e mândrul soare,\nMai limpezi limpezimile\nDe râuri și izvoare.\n\nIar fetele cu florile\nMai viu râd între ele,\nȘi spun privighetorile\nMai tainic vers la stele.\n\nAice-i țara basmelor\nCe-ngână-a noastră minte\nPrin freamătul fantasmelor\nDin timpi de mai nainte.\n\nAice-i vestea Doamnelor\nDin lumea legendară,\nȘ-a prelungirii toamnelor\nSub cerul de primăvară.\n\nAice-i țara țărilor\nȘ-a doinelor de jale\nCe-n liniștirea serilor\nTe țin uimit în cale.\n\nAici cu lăcrimioare\nBujori se prind în horă.\nAice însuși soarele\nAre-ntre flori o soră,\n\nȘi-n stâncele Carpaților\nCresc păseri năzdrăvane,\nȘi-n sufletul bărbaților,\nMândriile române!\n\nO! gura dulce-a raiului,\nTu dai prin o zâmbire\nȘi fericire traiului,\nȘi morții fericire.\n\nLuceferii eterului\nRăvnind privesc la tine,\nȘi toți îngerii cerului\nTe-au îndrăgit ca mine!\n\n\n\n\n\n\n",
        "Text1": "\n\nVasile Alecsandri\n\n\n\n\nȚara\n\n\n\nDin umbra deasă-a norului\nÎntins pe țări străine\nCu aripele dorului\nVoios revin la tine,\n\nO! cuib al fericirilor,\nO! țară luminoasă,\nComoara-a nălucirilor,\nGradina mea frumoasă!\n\nȘ-avântul tinerețelor\nCe-n sânu-mi se trezește,\nPrin lumile poeților\nZburând mă râtâceste.\n\nȘi-n farmecul avântului\nTot ce sub ochi răsare\nÎn poalele pământului\nMai drăgălaș îmi pare;\n\nÎntinderea câmpiilor\nÎn zări mai lin se perde.\nMai dulce-i rodul viilor,\nVerdeața e mai verde.\n\nMai nalte sunt inălțimile,\nMai cald e mândrul soare,\nMai limpezi limpezimile\nDe râuri și izvoare.\n\nIar fetele cu florile\nMai viu râd între ele,\nȘi spun privighetorile\nMai tainic vers la stele.\n\nAice-i țara basmelor\nCe-ngână-a noastră minte\nPrin freamătul fantasmelor\nDin timpi de mai nainte.\n\nAice-i vestea Doamnelor\nDin lumea legendară,\nȘ-a prelungirii toamnelor\nSub cerul de primăvară.\n\nAice-i țara țărilor\nȘ-a doinelor de jale\nCe-n liniștirea serilor\nTe țin uimit în cale.\n\nAici cu lăcrimioare\nBujori se prind în horă.\nAice însuși soarele\nAre-ntre flori o soră,\n\nȘi-n stâncele Carpaților\nCresc păseri năzdrăvane,\nȘi-n sufletul bărbaților,\nMândriile române!\n\nO! gura dulce-a raiului,\nTu dai prin o zâmbire\nȘi fericire traiului,\nȘi morții fericire.\n\nLuceferii eterului\nRăvnind privesc la tine,\nȘi toți îngerii cerului\nTe-au îndrăgit ca mine!\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nFluierul\n\n\n\nÎn poiana verde am găsit un fluier\nȘi i-am zis în treacăt: \"O! Fluier perdut,\nAi avut odată mult maestru șuier\nCare uimea lumea, ș-acuma ești tăcut.\n\nAstfel și poetul viu în tinereța\nGingaș, cu iubire, dulce a cântat,\nDar i-a plecat fruntea tristă bătrâneța\nȘi i s-a stins glasul ș-a rămas uitat.\"\n\nFluierul răspunde: \"Frate, frățioare,\nA sosit amurgul, jalea ne-a cuprins,\nDar a noastră soartă e mulțumitoare;\nAm cântat o doină, și e de ajuns.\"\n\n\n\n\n\n\n",
        "Text1": "\n\nVasile Alecsandri\n\n\n\n\nFluierul\n\n\n\nÎn poiana verde am găsit un fluier\nȘi i-am zis în treacăt: \"O! Fluier perdut,\nAi avut odată mult maestru șuier\nCare uimea lumea, ș-acuma ești tăcut.\n\nAstfel și poetul viu în tinereța\nGingaș, cu iubire, dulce a cântat,\nDar i-a plecat fruntea tristă bătrâneța\nȘi i s-a stins glasul ș-a rămas uitat.\"\n\nFluierul răspunde: \"Frate, frățioare,\nA sosit amurgul, jalea ne-a cuprins,\nDar a noastră soartă e mulțumitoare;\nAm cântat o doină, și e de ajuns.\"\n\n\n\n\n\n\n"
    },
    {
        "Text": "\n\nVasile Alecsandri\n\n\n\n\nRomanța de toamnă\n\n\n\nDe-aș fi-n a tinereții floare,\nCând toate zilele sunt bune,\nPe când din inima cu soare\nÎn veci lumina nu apune,\nMulte-aș avea în taină-a-ți spune\nCa să devii tu gânditoare.\n\nDe-aș fi ce-am fost pe lume-odată,\nPrivind în față viitorul,\nCând mă-ndrăgeam de orice fată\nCe-mi părea soră cu amorul,\nAș deștepta în tine dorul\nCu-a mea cântare înfocată.\n\nDar nu-s în floarea tinereții,\nȘi nu-ndrăznesc nimic a-ți zice!\nMergi dar, copilă,-n calea vieții\nÎntâmpinând zâmbiri amice.\nEu te-oi privi oftând, ferice,\nRăpit de farmecul frumuseții.\n\nȘi însă de-ai vrea să ai parte...\nDar ce zic?  Timpul ne disparte.\nTu ești sosind, eu în plecare,\nA ziorilor vie lucire\nNu poate, ah! avea-ntâlnire\nCu-apusul palid ce dispare!\n\n\n\n\n\n\n",
        "Text1": "\n\nVasile Alecsandri\n\n\n\n\nRomanța de toamnă\n\n\n\nDe-aș fi-n a tinereții floare,\nCând toate zilele sunt bune,\nPe când din inima cu soare\nÎn veci lumina nu apune,\nMulte-aș avea în taină-a-ți spune\nCa să devii tu gânditoare.\n\nDe-aș fi ce-am fost pe lume-odată,\nPrivind în față viitorul,\nCând mă-ndrăgeam de orice fată\nCe-mi părea soră cu amorul,\nAș deștepta în tine dorul\nCu-a mea cântare înfocată.\n\nDar nu-s în floarea tinereții,\nȘi nu-ndrăznesc nimic a-ți zice!\nMergi dar, copilă,-n calea vieții\nÎntâmpinând zâmbiri amice.\nEu te-oi privi oftând, ferice,\nRăpit de farmecul frumuseții.\n\nȘi însă de-ai vrea să ai parte...\nDar ce zic?  Timpul ne disparte.\nTu ești sosind, eu în plecare,\nA ziorilor vie lucire\nNu poate, ah! avea-ntâlnire\nCu-apusul palid ce dispare!\n\n\n\n\n\n\n"
    }
]